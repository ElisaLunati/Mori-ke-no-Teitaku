<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p1" style="display: none;">
        <p>
  Ti guardi attorno, cerchi lo sguardo d’intesa degli spiriti. Siete pronti.
</p>
<p>
  <b>Tu:</b> “E’ ora...”
</p>
<p>
  Prendi coraggio e gonfi i polmoni per tirare fuori un po’ di voce nonostante la paura.
</p>
<p>
  <b>Tu:</b> “Dorokujin!!!”
</p>
<p>
  Una luce abbagliante investe la sala costringendoti a coprirti gli occhi. A mezzo metro da terra, si materializza quello che sembra un uomo sulla trentina, ha lineamenti fini e taglienti, un corpo slanciato e muscoloso e lunghissimi capelli setosi di un colore dorato.
</p>
<p>
  Prima che possa rendersene conto viene circondato dai tre spiriti.
</p>
<p>
  Yoshiyū invece si frappone tra te e il combattimento, i suoi lunghi capelli fluttuano come tentacoli nell’aria, pronti a schermarti dal pericolo.<br>
  Kyōrinrin si fionda su di lui e lo avvinghia nelle spire del suo corpo, sibilandogli sdegnoso nell’orecchio.
</p>
<p>
  All’aura di Dorokujin senti sommarsi una presenza più asfittica e tetra, lo riconosci subito, è Noburo. Dalla parete vedi fuoriuscire una sagoma snella e allungata composta di energia densa, ha un colore violaceo che schiarisce dal centro verso l’esterno, aguzzi occhi rossi ed emana scariche vive da ogni punto.
</p>
<p>
  Dorokujin non sembra accorgersi di lui fin quando non fuoriesce del tutto. Il kami si volta di scatto con un ringhio d’odio.
</p>
<p>
  <b>Dorokujin:</b> “Cosa significa?!”
</p>
<p>
  Fa appena in tempo a parlare che viene zittito da un violentissimo colpo allo stomaco che scaglia energia tutt’intorno.<br>
  Il Kami ti guarda con disprezzo ma è troppo occupato a tenere testa agli spiriti per attaccarti.
</p>
<p>
  <b>Kyōrinrin:</b> “Isssamu adessso!”.
</p>
<p>
  Ti inginocchi sul tatami impolverato, disponi davanti a te la ciotola di riso.<br>
  Fai un profondo inchino rituale ponendo entrambe le mani davanti alle tue ginocchia e portando la testa a terra.<br>
  Ti rialzi velocemente, chiudi gli occhi e batti le mani due volte tenendo i palmi rigidi, proprio come quando portavi le offerte al tempio.
</p>
<p>
  Ora arriva la parte difficile, la preghiera.<br>
  Estrai dalla tasca il biglietto di Kyōrinrin, la sua calligrafia è impeccabile.<br>
  Fai un respiro profondo anche se senti il cuore in gola e inizi la preghiera.
</p>
<p>
  <b>Tu:</b> “Oh grandi e venerabili divinità, mondate ora le impurità che si sono accumulate in questa sacra dimora. Allontanate ogni male e immoralità. Davanti agli dei che dimorano nell’altopiano del paradiso, io mi inchino e offro queste parole. Conducetemi su un cammino di virtù e verità. Con rispetto profondo, umilmente prego”.
</p>
<p>
  <b>Dorokujin:</b> “Isamu! Fermati subito, cosa credi di fare?!”.
</p>
<p>
  La tua voce tremava ma sei riuscito a scandire le parole. Non c’è tempo da perdere.
</p>
<p>
  Afferri poi il bastone rituale e lo agiti contro il Kami con veemenza.<br>
  All’offerta del riso poi aggiungi il ramo di sakaki e chiudi il rituale con un altro inchino.
</p>
<p>
  Nella stanza cade un silenzio spettrale. Gli spiriti si fermano e Dorokujin cade a terra in ginocchio avvilito.
</p>
<p>
  Senti una grande forza concentrarsi a pochi metri, una forte folata di vento sopraggiunge alle tue spalle creando un piccolo mulinello d’aria.<br>
  Compaiono maestosamente tre figure sconosciute.
</p>
<p>
  Le tre figure in coro: “Chi ci ha convocato?”.
</p>
<p>
  Noburo, Kyōrinrin e Yoshiyū si allontanano a capo chino.<br>
  Dorokujin invece è terrorizzato, si è completamente ammutolito.
</p>
<p>
  Kyōrinrin prende la parola: “Nobili divinità, grazie di aver accolto la nossstra umile preghiera. Vi abbiamo convocato per rimettere al vossstro imperssscrutabile giudizio la condotta del Kami che sssi fa chiamare Dorokujin.<br>
  Quesssta divinità, accecata dal timore di perdere il ssssuo potere, è ricorsssa all’inganno, alla manipolazzzione e all’imprigionamento di un’umano innocente nella sssperanza di poterlo riacquisssire.”
</p>
<p>
  Le tre figure in coro: “Le vostre accuse sono gravi, una tra tutte ci delude particolarmente, Dorokujin...”.
</p>
<p>
  Le tre figure si voltano verso di te: “Umano, questo corrisponde al vero?”.
</p>
<p>
  Non hai il coraggio di alzare lo sguardo, rimanendo prostrato rispondi.
</p>
<p>
  <b>Tu:</b> “E’ la verità, Nobili Divinità, sono intrappolato qui.”
</p>
<p>
  Le tre figure in coro: “Dorokujin cos’hai da dire a tua discolpa?”.
</p>
<p>
  <b>Dorokujin:</b> “Menzogne! Dovete credermi... io volevo solo proteggere questo luogo, riportare qui i viaggiatori! Ma questi spiriti maligni non hanno fatto che crearmi problemi. Non ho avuto scelta!”.
</p>
<p>
  Le sue parole risuonano di rabbia e risentimento.
</p>
<p>
  Le tre figure in coro: “Ora basta! Ti sei reso ridicolo a sufficienza... una divinità protettrice dovrebbe salvaguardare i viaggiatori.”
</p>
<p>
  Le tre figure allungano un braccio in direzione di Dorokujin e nuovamente in coro sanciscono il verdetto.
</p>
<p>
  Le tre figure in coro: “Dorokujin, non ti sei dimostrato all’altezza del tuo compito, sei caduto, e noi ora ti spogliamo dei tuoi poteri e del tuo titolo. Sarai relegato qui come spirito qualsiasi, insieme ai tuoi pari.”.
</p>
<p>
  Una luce accecante investe Dorokujin che urla terrorizzato.
</p>
<p>
  Le tre figure in coro: ”Il nostro compito è terminato.”
</p>
<p>
  Le figure accompagnate da un forte vento ascendono sino a scomparire.
</p>
<p>
  Dorokujin è a terra, disperato.
</p>
<p>
  <b>Dorokujin:</b> “Che cosa avete fatto!?”
</p>
<p>
  Si volta verso di te con ricolmo d’odio.
</p>
<p>
  <b>Dorokujin:</b> “Tu...”
</p>
<p>
  Si fionda su di te, ma il suo corpo è come senza peso, fluttua a poche spanne da terra e ti attraversa completamente, sparendo attraverso le pareti.<br>
  Senti un brivido lungo la schiena, una sensazione nauseante. Ti senti strano.
</p>
<p>
  Yoshiyū e Kyōrinrin si raccolgono attorno a te.
</p>
<p>
  <b>Kyōrinrin:</b> “Ho sssentito preghiere migliori...”
</p>
<p>
  Kyōrinrin ridacchia beffardo. Yoshiyū ti prende entrambe le mani entusiasta.
</p>
<p>
  <b>Yoshiyū:</b> “Tesoro mio, ce l’hai fatta!”
</p>
<p>
  Noburo al contrario rimane in disparte con gli occhi fissi sul punto in cui Dorokujin ha trapassato la parete. Senti originare da lui un mugugno rauco.
</p>
<p>
  <b>Tu:</b> “E’... è davvero finita? Sono finalmente libero?”
</p>
<p>
  <b>Kyōrinrin:</b> “Non ressssta che provare.”
</p>
<p>
  Soltanto ora Noburo si avvicina, nonostante ora sia un tuo alleato essergli accanto è un’esperienza tremenda. China la testa per guardarti in viso, ma non parla subito.
</p>
<p>
  <b>Noburo:</b> “Sei un bravo ragazzo.”
</p>
<p>
  Detto a quel modo sembra quasi una minaccia, ma ti piace credere sia solo un complimento.
</p>
<p>
  <b>Kyōrinrin:</b> “Te lo concederò umano, ssssei ssstato... dissscreto. Ma ora sssbrigati ad andare, ho delle pergamene che assspettano di esssere catalogate.”
</p>
<p>
  Yoshiyū tenendoti per mano ti accompagna fino alla porta. Si ferma sulla soglia e ti sorride con occhi così tristi da tagliarti il fiato.
</p>
<p>
  <b>Yoshiyū:</b> “Tornerai a trovarci, vero?”
</p>
<p>
  <b>Tu:</b> “Certo.”
</p>
<p>
  Yoshiyū si morde un labbro sforzandosi di continuare a sorridere, ma non riesce a trattenere le lacrime.
</p>
<p>
  <b>Yoshiyū:</b> “A presto allora, Isamu.”
</p>
<p>
  Non riesci a restare impassibile, anche i tuoi occhi si fanno lucidi.
</p>
<p>
  <b>Tu:</b> “A presto Yoshiyū.”
</p>

    </div>
    <p>
  E’ finita... è veramente tutto finito. Ti senti leggero mentre esci dalla magione e ti avvicini alla barriera.<br>
  Cammini imperterrito ma qualcosa non va, vieni pervaso da una sensazione nauseabonda. Muovi il primo passo per uscire... ma sbatti la testa contro qualcosa. La barriera è ancora li.<br>
  Il terrore e la paura tornano come un fulmine a ciel sereno.
</p>
<p>
  <b>Tu:</b> “No... no no no no! Com’è possibile?!”.
</p>
<p>
  Il tuo urlo disperato riecheggia con un leggero eco.<br>
  Il tuo battito cardiaco si alza, inizi a respirare affannosamente, la paura ti pervade. Sei sull’orlo di un attacco di panico.
</p>
<p>
  Senti due voci familiari che urlano il tuo nome: “Isamu! Isamu! Che succede?”
</p>
<p>
  Ti senti come ovattato, distaccato. Percepisci una mano gentile che ti accarezza il viso e riprendi i sensi.
</p>
<p>
  <b>Tu:</b> “La barriera... la barriera c’è ancora.”
</p>
<p>
  La tua voce si rompe mentre rispondi. Kyōrinrin ti osserva perplesso, fa un cenno e uno dei suoi sottoposti sbuca dal’erba alta e comincia ad annusarti freneticamente. Dal rapido aumentare delle snasate intuisci che abbia trovato qualcosa.
</p>
<p>
  Sottoposto: “Nobile maestro! Annusi anche lei!”
</p>
<p>
  Kyōrinrin si avvicina strisciando piano e annusa l’aria intorno a te. Il suo sguardo è insolitamente pensieroso e decidi di assecondarlo.
</p>
<p>
  <b>Tu:</b> “Cosa sta succedendo?”
</p>
<p>
  Kyōrinrin medita un altro po’ prima di risponderti, squadrandoti attentamente.
</p>
<p>
  <b>Kyōrinrin:</b> “Sento il puzzo di una maledizione... sembra che Dorokujin avesse un’ultima sorpresa in serbo per te..”
</p>
<p>
  Vedi le guance di Yoshiyū bagnarsi di lacrime silenziose. Ti si gela il sangue mentre la sensazione di nausea ti pervade nuovamente.
</p>
<p>
  <b>Tu:</b> ”Ci dev’essere un modo per romperla, giusto?! Tu sai tutto!”
</p>
<p>
  Anche Yoshiyū si volta verso Kyōrinrin, che ti guarda pensieroso.
</p>
<p>
  Kyōrinrin:” Mmh... Ssì... Ssì può fare...”
</p>
<p>
  Stai per tirare un sospiro sollevato, ma Kyōrinrin continua a parlare.
</p>
<p>
  <b>Kyōrinrin:</b> “Ma è un maleficio complessso... Nesssuno di noi ha abbassstanza potere da spezzzarlo. Non sssenza venirne consssumato.”
</p>
<p>
  Yoshiyū cade sulle sue ginocchia in lacrime.
</p>
<p>
  <b>Tu:</b> “Consumato? Vuoi dire... che morirebbe?”
</p>
<p>
  <b>Kyōrinrin:</b> “Ssì.”
</p>
<p>
  Realizzi in quel momento che l’unico modo per andartene è che uno dei tre più potenti fantasmi della magione si sacrifichi per te...
</p>
<p>
  <b>Yoshiyū:</b> “Piccolo mio...”
</p>
<p>
  Ti accarezza dolcemente il viso.
</p>
<p>
  <b>Yoshiyū:</b> “ Ho promesso che ti avrei aiutato ad andartene... Manterrò la mia promessa.“
</p>
<p>
  Kyōrinrin striscia avanti indignato, come volesse frapporsi anche fisicamente a quella decisione.
</p>
<p>
  <b>Kyōrinrin:</b> “Sssciocchezze! Non ti lassscerò gettare la tua esssissstenza alle ortiche cosssì.”
</p>
<p>
  <b>Yoshiyū:</b> “Lui ha bisogno di me.”
</p>
<p>
  Per la prima volta vedi Kyōrinrin tentennare. Non ti è chiaro se sia sconvolto o furibondo.
</p>
<p>
  <b>Kyōrinrin:</b> “Giammai! Ssarò io a farlo. Fatti da parte Yossshiyū.”
</p>
<p>
  Senti improvvisamente la magione tremare. E tuona in lontananza una voce familiare.
</p>
<p>
  <b>Noburo:</b> “Lo farò io. Dorokujin non mi ha sconfitto quand’era un dio... Non lo farà da spirito.”
</p>
<p>
  Kyōrinrin soffia e si contorce su sé stesso per voltarsi verso la casa.
</p>
<p>
  <b>Kyōrinrin:</b> “Che vai dicendo vecchiaccio! Ssse dovesssi morire la magione crollerà! Avremmo fatto tutto quesssto per niente!”
</p>
<p>
  <b>Noburo:</b> “Non morirò.”
</p>

    <p>
        Chi sacrifichi?
        <button onclick="risposta_c5v2();">Sacrifichi Noburo</button>
        <button onclick="risposta_c5v3();">Sacrifichi Kyōrinrin</button>
        <button onclick="risposta_c5v4();">Sacrifichi Yoshiyū</button>
    </p>
    <script>
        C5P6();
    </script>
</body>