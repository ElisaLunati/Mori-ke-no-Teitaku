<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 3</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p1" style="display: none;">
        <p>
        Isamu: “RIDAMMI SUBITO LE MIE SCARPE!”
        </p>
        <p>
        Sbraiti cercando di intimorirlo, facendo valere la tua enorme stazza su di lui. Sebbene ne rimanga intimorito, lo spiritello si stringe ancora più forte ai mocassini e vi affonda la faccia.
        </p>
        <p>
        Spiritello delle Scarpe: “Con un carattere del genere non ti meriti una bellezza così delicata!”
        </p>
        <p>
        Spazientito ne afferri uno e lo strattoni, ma non riesci a strapparglielo di mano. Per quanto piccolo, l’esserino ha una forza davvero impressionante. L’anticamera si riempie di ringhi e grugniti da ambedue le parti, gli strattoni portano prima uno, poi l’altro in vantaggio senza vedere un vincitore.
        </p>
        <p>
        Spiritello delle Scarpe: “Fermo! Le stai rovinando!”
        </p>
        <p>
        Isamu: “Sei tu che le stai rovinando!”
        </p>
        <p>
        Spiritello delle Scarpe: “Ti darò qualcosa in cambio. Qualcosa di inestimabile, ma lasciami le mie signore!”
        </p>
        <p>
        D’improvviso entrambi vi fermate. Vi fissate intensamente con il fiato grosso, il silenzio cala fra di voi.
        </p>
        <p>
        Isamu: “Ti ascolto...”
        </p>
        <p>
        Spiritello delle Scarpe: “Io... hmm... Io conosco il punto debole di Kyōrinrin!”
        </p>
        <p>
        Aggrotti la fronte.
        </p>
        <p>
        Isamu: “Chi?”
        </p>
        <p>
        Lo spiritello delle scarpe sgrana l’occhio, stupefatto di trovarti così ignorante in materia.
        </p>
        <p>
        Spiritello delle Scarpe: “Il maestro Kyōrinrin! Il custode del sapere! Non lo conosci?”
        </p>
        <p>
        Scuoti la testa. Lo spiritello ride sonoramente.
        </p>
        <p>
        Spiritello delle Scarpe: “È tra gli spiriti più potenti della magione, ti ucciderà in un istante se non sarai preparato...”
        </p>
        <p>
        Lo spiritello ghigna.
        </p>
        <p>
        Spiritello delle Scarpe: “Sei un umano fortunato, il fato ti ha guidato da me. Ti preparerò all’inevitabile incontro con il maestro Kyōrinrin... in cambio di queste bellezze.”
        </p>
        <p>
        Ti fermi a riflettere, ma diviene presto palese a entrambi che questa è un’offerta che non sei nella posizione di rifiutare. Annuisci e molli la presa.
        </p>
        <p>
        Lo spiritello ti strappa le scarpe di mano e le abbraccia, guardandoti sospettosamente per qualche momento. Una volta certo che non cercherai di riprendertele, le adagia con cura al muro e le accarezza.
        </p>
        <p>
        Spiritello delle Scarpe: “Torno in un istante dolcezze...”
        </p>
        <p>
        Si volta verso di te e sfrega le mani.
        </p>
        <p>
        Spiritello delle Scarpe: “Il maestro Kyōrinrin vive al piano di sopra, nella biblioteca, non esce mai. È tanto pieno di sé quanto carente in pazienza... nulla per lui conta più della sapienza.“
        </p>
        <p>
        Una certa inquietudine comincia a crescerti in petto. Che sia davvero un’entità tanto spaventosa?
        </p>
        <p>
        Spiritello delle Scarpe: “Se mai ti capiterà di irritarlo, o meglio quando, se vuoi salva la pelle sfidalo a una gara di conoscenza. Non saprà resistere.”
        </p>
        <p>
        Isamu: “Me ne ricorderò... Grazie.”
        </p>
        <p>
        Spiritello delle Scarpe: “Sì, sì, ma ora va’ via. Sei di troppo.”
        </p>
        <p>
        Senza aggiungere altro ti alzi e ti allontani
        </p>
        <p>
        Apri la porta ed esci sul cortile. La luce del sole ti colpisce come una pioggia di spilli, ti copri gli occhi mentre ti riadatti alla luminosità del mondo esterno.
        </p>

    </div>
    <p>
  Attraversi il cortile e t’incammini nell’erba alta, facendo il giro dell’edificio fino a raggiungere lo stagno.
</p>
<p>
  Trovi Yoshiyū ancora lì, china sull’acqua a osservare le carpe. La maggior parte di esse non nuota più, si sono rintanate sul fondo a riposare, solo una coppia ancora danza sotto il pelo dell’acqua.
</p>
<p>
  Ritorni sulla riva dello stagno e Yoshiyū si volta subito verso di te, accogliendoti con un dolce sorriso.
</p>
<p>
  Yoshiyū: “Piccolo mio...”
</p>
<p>
  Isamu: “Buon pomeriggio signora Yoshiyū.”
</p>
<p>
  Yoshiyū: “Ti serve aiuto?”
</p>
<p>
  Isamu: “Non proprio... Ho delle domande, spero che lei possa darmi risposte.”
</p>
<p>
  La donna sorride e preme il palmo sull’erba alta al suo fianco per renderla un po’ più confortevole.
</p>
<p>
  Yoshiyū: “Ma certo, siedi accanto a me. E non essere così formale, solo Yoshiyū andrà bene.”
</p>
<p>
  Esiti un momento, poi annuisci e ti metti seduto. Senti un certo calore nel petto, qualcosa in quella donna, malgrado il suo aspetto inumano, ti mette a tuo agio. Senti di poterti fidare, a discapito delle avvertenze del Kami.
</p>
<p>
  Isamu: “Sto cercando uno spirito nascosto in questa casa, tu per caso ne sai nulla?”
</p>
<p>
  Yoshiyū: “Molti spiriti preferiscono nascondersi... Di solito chi li incontra fa di tutto per scacciarli. Ne stai cercando uno in particolare?”
</p>
<p>
  Annuisci.
</p>
<p>
  Isamu: “A detta di Dorokujin è uno spirito molto potente.”
</p>
<p>
  La donna si fa pensierosa, i suoi occhi neri vagano tra le nuvole per qualche momento.
</p>
<p>
  Yoshiyū: “Beh... ci sono Kyōrinrin e Noburo, sono indubbiamente i più potenti fra quelli che albergano in questa magione. Ma probabilmente chi stai cercando è Noburo.”
</p>
<p>
  Isamu: “Cosa sai dirmi di loro?”
</p>
<p>
  La donna sospira lieve dal naso e si ferma a riflettere.
</p>
<p>
  Yoshiyū: “Hm... Non molto, entrambi sono rari a vedersi, Noburo in modo particolare. Kyōrinrin alberga nella soffitta, so che l’ha adibita a sua biblioteca personale, se cerchi informazioni dovresti sicuramente chiedere a lui. Mi capita spesso di imbattermi nei suoi aiutanti che trafficano in giro per la magione...”
</p>
<p>
  Al pensiero ridacchia.
</p>
<p>
  Yoshiyū: “Sono esserini davvero teneri.”
</p>
<p>
  Sembra che ti guardi di sottecchi, ma non ne sei del tutto certo visto che i suoi occhi non hanno pupille.
</p>
<p>
  Yoshiyū: “Noburo invece è uno spirito a sé, molto diverso dagli altri di noi che hanno trovato rifugio qui. Lui è un tutt’uno con la casa, è nato con essa. Vede ogni cosa, sente ogni cosa, e non si mostra mai se non ha qualcosa da guadagnare.“
</p>
<p>
  Il suo viso prende un cipiglio preoccupato, si volta a guardarti con fare serioso.
</p>
<p>
  Yoshiyū: “È un essere pericoloso, Isamu. È avido, assetato di potere... e spietato. Sii molto prudente con lui... non voglio che ti succeda qualcosa.”
</p>
<p>
  Isamu: “Starò attento. Ti ringrazio... davvero.”
</p>
<p>
  Yoshiyū abbassa lo sguardo con imbarazzo.
</p>
<p>
  Yoshiyū: “Dovresti andare, ti sto trattenendo troppo. Non voglio esserti d’impiccio.”
</p>
<p>
  Vorresti restare ancora un po’, goderti un po’ di tranquillità, ma ha ragione, c’è molto da fare. Ti alzi in piedi e la guardi un’ultima volta.
</p>
<p>
  Isamu: “Tornerò a trovarti.”
</p>
<p>
  La donna sorride.
</p>
<p>
  Yoshiyū: “Sarò qui.”
</p>
<p>
  Ti allontani dallo stagno, ma non entri nella casa. Passeggi vacuo nel cortile, avanti e indietro senza sosta. Yoshiyū, Kyōrinrin, Noburo, i pensieri si accavallano e si scontrano come onde, quando d’improvviso fra di essi si fa strada la voce di Dorokujin.
</p>
<p>
  Dorokujin: “Isamu... ”
</p>
<p>
  Isamu: “So cosa sta per dire, mi sono lasciato abbindolare.”
</p>
<p>
  Dorokujin: “...”
</p>
<p>
  Isamu: “La prego, se ne vada. Devo riflettere.”
</p>
<p>
  Dorokujin: “Isamu, non sono qui per giudicarti. C’è una ragione se gli spiriti maligni da sempre attraggono gli umani, ed è perché sono bravi a farlo. Sei libero di parlare con quella donna se lo preferisci, ma non devi distrarti dall’obiettivo finale. Se vuoi andartene, anche lei...”
</p>
<p>
  Isamu: “Lo so!”
</p>
<p>
  Inveisci contro di lui. Ti copri il viso con una mano e sospiri stressato.
</p>

    <p>
        Cosa rispondi?
        <button onclick="window.location.href='c3-29.html'">“Farò quel che devo”</button>
        <button onclick="window.location.href='c3-30.html'">“Lei è diversa”</button>
    </p>
    <script>
        C3P28();
        salvaVariabile('discorso_madre', 1);
    </script>
</body>
