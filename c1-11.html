<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 1</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p8" style="display: none;">
        <p>
            L’espressione del signor Okada s’inasprisce di colpo, ma rimane composto e formale.
        </p>
        <p>
            <b>Capo:</b> “Forse non sono stato abbastanza chiaro: prendi le ferie o sarò costretto a licenziarti. Sei un ottimo impiegato Goto, ma l’azienda non può mettere a rischio la sua immagine per te.”
        </p>
    </div>
    <div id="p9" style="display: none;">
        <p>
            L’espressione del signor Okada si rilassa e così anche la sua postura.
        </p>
        <p>
            <b>Capo:</b> “Bene, allora la questione è risolta. Ci vediamo fra due settimane.”
        </p>
    </div>
    <p>
       Fissi il depliant per alcuni secondi restando in silenzio. Abbassi le palpebre e ti alzi in piedi, prendi il volantino in mano e ti pieghi in un profondo inchino.   
    </p>
    <p>
       <b>Tu:</b> “Mi congedo allora. Le sono grato per il dono.” 
    </p>
    <p>
       Non attendi oltre, ancora scosso dalla notizia esci dalla porta e la chiudi dietro di te. Di colpo il corpo ti sembra pesante. Tutte le tue aspirazioni, le aspettative, il lavoro svolto fin ora... dissolto, seppellito dalla tua stessa dedizione. 
    </p>
    <p>
       Non riesci nemmeno a trovarlo ironico. 
    </p>
    <p>
       Ti trascini alla scrivania e inizi a raccogliere le cose da rimettere nella valigetta. Takeshi deve aver notato la tua espressione e ti avvicina, appoggiandoti una mano sulla spalla. 
    </p>
    <p>
      <b>Takeshi:</b> “Non è poi la fine del mondo. Ti meriti una vacanza, non finire come tuo padre. Goditi la gioventù, non durerà per sempre.”  
    </p>
    <p>
      Lo guardi e sospiri. A quanto pare lo sapeva già. Probabilmente lo sa tutto l’ufficio. Non trovi la forza di rispondere, semplicemente ti metti la giacca sull’avambraccio ed esci.  
    </p>
    <p>
      Ti lasci andare sul sedile dell’auto, sbatti la nuca un po’ troppo forte. Rimani a crogiolarti nell’atroce sensazione di un’aspirazione crollata. Una ragione così stupida...  
    </p>
    <p>
      Ti ricomponi, non vuoi rischiare che i tuoi colleghi ti vedano così, specialmente Matsuo.  
    </p>
    <p>
      Sospiri e apri il depliant, leggendo nel dettaglio cosa propone.  
    </p>
    <p>
      “Benvenuti nella magione Mori-ke!” Recita il titolo, con un entusiasmo che non ti senti di ricambiare. Guardi perlopiù le immagini, tutte mostrano una suggestiva villetta plurisecolare con uno staff accogliente, foto di piatti e delle stanze disponibili.  
    </p>
    <p>
      A dirla tutta non sembra nemmeno tutto questo granché, ma c’è sicuramente di peggio. Lanci il volantino sul sedile del passeggero e accendi l’auto.  
    </p>
    <p>
      Con una mano sul volante ti allenti la cravatta per respirare, sei sul punto di fare retromarcia quando ti torna alla mente la raccomandazione di tuo padre. Dapprima ti colpisce il fastidio, poi, per un momento, ti senti stupido: forse avresti dovuto passare dal tempio prima di arrivare al lavoro, magari saresti ancora in lizza per il posto.  
    </p>
    <p>
       Scuoti quei pensieri assurdi fuori dalla tua mente. L’idea di dare la notizia a tuo padre peggiora pesantemente il tuo umore, il solo pensiero ti attanaglia le viscere.  
    </p>
    <p>
      <b>Tu:</b> “Pregare per la promozione non serve a niente ormai. Meglio tornare a casa.”  
    </p>
    <p>
      Metti in moto e t’immetti nel traffico.  
    </p>
    <p>
      Torni a casa, sottobraccio il sacchetto in carta della pasticceria all’angolo con i chinsuko di tuo padre. Rientrando lasci le scarpe all’ingresso e il tuo sguardo cade sulla ciotola vuota di Fuku. Un moto di nervi ti risale le viscere. Si è di nuovo dimenticato di riempirla...  
    </p>
    <p>
      Inizi a preoccuparti per la sua salute: forse non dovresti lasciarlo solo tanto a lungo. Il pensiero di portare tuo padre in vacanza con te ti sfiora per un momento, ma è una cosa fugace. I tuoi pensieri non fanno che tornare a quella cruciale decisione.  
    </p>
    <p>
        Cosa fai?
        <button onclick="risposta_c1v13();">Non hai scelta, devi andare in vacanza</button>
        <button onclick="window.location.href='c1-13.html'">Puoi andare in vacanza in un altro momento</button>
    </p>
    <script>
        C1P11();
    </script>
</body>
