<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 4</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p1" style="display: none;">
        <p>
  Una manciata di minuti più tardi vedi di nuovo le volpi fiondarsi attraverso la porta e sciamare nella stanza, correndo attorno a Kyōrinrin per notificarlo di aver svolto il loro compito.
</p>
<p>
  La porta scorre di lato svelando la sagoma pallida della donna dello stagno. Ha un’espressione morbida e pacata, gentile come non credevi possibile.
</p>
<p>
  Yoshiyū: “Kyōrinrin... Perchè questa chiamata?”
</p>
<p>
  Questione di pochi momenti perchè si accorga anche di te, e in un battito di ciglia il suo viso prende la forma dell’odio.
</p>
<p>
  Yoshiyū: “Cosa ci fai tu qui..?”
</p>
<p>
  Le punte delle sue ciocche si agitano come tentacoli, schioccando nell’aria in moti irregolari.
</p>
<p>
  Kyōrinrin: “L’umano intende aiutarci a sssbarazzzarci di Dorokujin.”
</p>
<p>
  I capelli si fermano e un’espressione di candido stupore si dipinge sul volto della donna. I suoi occhi neri altalenano fra te e Kyōrinrin.
</p>
<p>
  Kyōrinrin: “Ti asssicuro che ha ragioni valide per esssere dalla nossstra parte.”
</p>
<p>
  La sua furia si riassorbe e lascia al suo posto un’espressione malinconica, afflitta dal senso di colpa.
</p>
<p>
  Yoshiyū: “Io pensavo odiassi... gli spiriti.”
</p>
<p>
  Abbassi lo sguardo sentendoti in colpa almeno quanto lei.
</p>
<p>
  Isamu: “Ero... confuso, spaventato. Il Nobile Kyōrinrin mi ha aiutato a vedere più chiaramente.”
</p>
<p>
  Ti inchini profondamente.
</p>
<p>
  Isamu: “Ti chiedo scusa, sinceramente. Perdonami.”
</p>
<p>
  Gli occhi di pece della donna s’ammorbidiscono in un’espressione paziente e comprensiva. Si avvicina a te e ti sfiora il mento accompagnandoti a tornare diritto. Ti sorride lieve.
</p>
<p>
  Yoshiyū: “Sono stati fatti errori, da entrambe le parti. Sarei felice di ricominciare.”
</p>
<p>
  Sorridi a tua volta.
</p>
<p>
  Isamu: “Lo sarei anch’io.”
</p>
<p>
  Yoshiyū amplia il sorriso e si volta in direzione di Kyōrinrin.
</p>
<p>
  Yoshiyū: “Dunque, vorresti spiegarmi cosa ci faccio qui?”
</p>

    </div>
    <p>
  Kyōrinrin alza gli occhi in alto, ma non guarda al cielo. Sta scrutando il soffitto.<br>
  Kyōrinrin: “Noburo, nossstro protettore... Pressstaci il tuo orecchio.”
</p>
<p>
  Non ti è ben chiaro a chi stia parlando, ma anche tu ti metti a guardare il soffitto, come ti aspettassi che qualcosa compaia da lassù.
</p>
<p>
  La stanza comincia a tremare. Le pile di libri fremono, alcune cadono attirando un’occhiata stizzita di Kyōrinrin, una pioggia di polvere cade sulle vostre teste facendoti tossire.
</p>
<p>
  Una voce imperiosa scuote l’edificio, roca e antica, di cui non riesci a tracciare l’origine. E’ una sensazione in qualche modo simile a quella che provi parlando con Dorokujin, ma allo stesso tempo profondamente diversa. E’ più cupa, asfissiante, ti senti come schiacciato.
</p>
<p>
  Noburo: “Parla, Kyōrinrin.”
</p>
<p>
  L’ego di Kyōrinrin si ritrae, lo vedi ora sotto una luce accomodante che non credevi di poter mai vedere. Yoshiyū tiene la testa china in segno di rispetto.<br>
  Kyōrinrin: “Presssumo tu abbia udito la nossstra conversssazzzione...”
</p>
<p>
  Noburo: “Sì.”
</p>
<p>
  Noburo: ”Intendete accettare il servo di quel bastardo come alleato? Vi potete realmente fidare di una pedina?”
</p>
<p>
  Kyōrinrin: “Quesssta è un’occasssione che non possssiamo sssprecare. L’umano non ha nesssun motivo per ressstare dalla sssua parte. Vuole andarsssene tanto quanto noi vogliamo ressstare.”
</p>
<p>
  Ti stupisce vedere Kyōrinrin intercedere a tuo favore. Perfino Yoshiyū si fa avanti. La tua angoscia sfuma un pochino.
</p>
<p>
  Yoshiyū:”Non essere troppo severo con lui, è stato ingannato... Non poteva sapere di essere dalla parte sbagliata.”
</p>
<p>
  Il rauco mugugnare di Noburo riecheggia in tutta la casa. Riflette a lungo.
</p>
<p>
  Noburo: ”Sembra che in qualche modo tu abbia guadagnato la loro fiducia... Ma non avrai mai la mia.”
</p>
<p>
  Un groppo d’ansia ti attanaglia lo stomaco.
</p>
<p>
  Noburo: ”Però... sono disposto a collaborare. Temporaneamente.”
</p>
<p>
  Noburo: ”Dunque, c’è un’altra ragione per averci riuniti tutti, Kyōrinrin?”
</p>
<p>
  Kyōrinrin: “Perché intendo mettervi al corrente di una maniera che ho essscogitato per liberarci di Dorokujin una volta per tutte.”
</p>
<p>
  Noburo grugnisce diffidente.
</p>
<p>
  Noburo: “Ti ascolto...”
</p>
<p>
  Kyōrinrin: “Ssse attirasssimo Dorokujin nella magione e lo cossstringesssimo a uno ssscontro sssenza esssclusione di colpi con te... Sssarebbe cossstretto a fare ussso di tutta la sssua energia per contrassstarti.”
</p>
<p>
  I versi di Noburo sembrano indicare che abbia capito dove stia andando a parare.
</p>
<p>
  Isamu: “Intendete uccidere Dorokujin?”
</p>
<p>
  Kyōrinrin: “No... Sssolo un Kami può uccidere un Kami. Ci basssterà tenerlo impegnato abbassstanza a lungo.”
</p>
<p>
  Isamu: “Abbastanza a lungo per fare cosa?”
</p>
<p>
  Kyōrinrin ridacchia.
</p>
<p>
  Kyōrinrin: “Un esssorcisssmo.”
</p>
<p>
  L’espressione di Yoshiyū si fa sorpresa, poi stupita. Sembra aver capito cosa stia tramando, ma tu non riesci a cogliere.
</p>
<p>
  Isamu: “Gli esorcismi non si fanno per scacciare gli spiriti maligni?”
</p>
<p>
  Kyōrinrin: “Sssì.. e no.”
</p>
<p>
  Isamu: “Dorokujin è un Kami.”
</p>
<p>
  A Kyōrinrin sfugge un risolino sbieco.
</p>
<p>
  Kyōrinrin: “Un esssorcisssmo ssscaccia ogni forma di impurità ssspirituale... E io credo che la ssscomparsssa dei sssuoi poteri non sssia dovuta all’asssenza di umani.”
</p>
<p>
  Noburo: “Che cosa dici Kyōrinrin?”
</p>
<p>
  Kyōrinrin: “Pensssateci. Dorokujin non è più sssolo un protettore... Lui ci odia, profondamente. Prova rancore nei nossstri confronti, per esssorcizzzarci è ricorssso all’inganno, alla manipolazzzione, ha persssino imprigionato un umano. Dorokujin è caduto... più la sssua anima sssi corrompe, più la sssua divinità sssi affievolisssce“
</p>
<p>
  Isamu: “Non capisco a cosa vi serva io in questo piano...”
</p>
<p>
  Kyōrinrin: “Sssolo un sssacerdote umano può esssorcizzzare uno ssspirito... Ma dovremo farci bassstare te.”
</p>
<p>
  Isamu: “Io non so come si fa un esorcismo...”
</p>
<p>
  Kyōrinrin ridacchia e agita una delle sue pieghe.
</p>
<p>
  Kyōrinrin: “Oh, a voi umani piace farlo sssembrare una cosssa difficile, ma è una ssstupidaggine...”
</p>
<p>
  Noburo: ”D’accordo. Dunque attireremo Dorokujin nella sala ricreativa. Noi lo immobilizzeremo e tu, Isamu, reciterai il rituale.”
</p>
<p>
  Isamu: ”Non so davvero cosa dovrei fare...”
</p>
<p>
  Kyōrinrin si allontana e tra i moltissimi fogli della biblioteca ne recupera uno bianco. Una stilografica si proietta verso di lui a mezz’aria e comincia a scrivere. In un batter d’occhio ti porge una lista di oggetti da recuperare e di procedure da eseguire. Come oggetti rituali sono segnati del riso, un bastone diritto e un ramo di Sakaki. Sembrano cose semplici da reperire.
</p>
<p>
  Cominci a leggere le procedure rituali... e aggrotti la fronte. Più lo leggi, meno ti sembra di capire.
</p>
<p>
  Isamu: “Offrire del riso su un Kamidana, eseguire un Kashiwade, recitare un Norito, effettuare un Harai con un Gohei.... Ma che cosa vuol dire?!”
</p>
<p>
  Kyōrinrin sospira esasperato. Ti strappa la lista dalle mani, tira una riga su quanto scritto e lo riscrive in maniera più semplice. Ti sbatte la lista in mano.
</p>
<p>
  Isamu: “Offrire una ciotola di riso, fai un inchino e batti due volte le mani... Fin qui sembra facile. Recita una preghiera ad alta voce, agita il bastone rituale, offri il ramo di Sakaki, fai un inchino...”
</p>
<p>
  Kyōrinrin: “Trassscriverò io la preghiera, cosssì non la dimenticherai. Tu occupati del resssto.”
</p>
<p>
  Isamu: “E’ molto da ricordare, ma penso di poterlo fare. Sicuro che funzionerà?”
</p>
<p>
  Kyōrinrin: “Ssse non sssbaglierai.”
</p>
<p>
  Quelle parole sono come un calcio nello stomaco.
</p>
<p>
  Isamu: “Allora vado...”
</p>
<p>
  Kyōrinrin: “Sssbrigati.”
</p>
<p>
  Esci dalla biblioteca e ti ritrovi in corridoio. Dai un’occhiata alla lista di cose da prendere. Meglio darsi una mossa prima che Kyōrinrin si innervosisca.
</p>

    <p>
        Che oggetto prendi?
        <button onclick="check_oggetti();">Preghiera</button>
        <button onclick="window.location.href='c4-44.html'">Ramo</button>
        <button onclick="window.location.href='c4-45.html'">Bastone</button>
        <button onclick="window.location.href='c4-46.html'">Riso</button>
    </p>
    <script>
        C4P37();
    </script>
</body>