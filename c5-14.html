<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p5" style="display: none;">
        <p>
  Dorokujin si mette in cammino con calma, e tu non fai altro che guardare. Sai dove sta andando, sai cosa sta andando a fare. Ma non puoi fare altro che accettarlo, in fondo che diritto ha un umano, specialmente se così distante dal mondo spirituale, di metter bocca nelle questioni divine?
</p>
<p>
  Mentre sei perso in queste rimuginazioni, una voce lieve raggiunge il tuo orecchio.
</p>
<p>
  Yoshiyū: “Isamu...”
</p>
<p>
  Ha un suono mesto, sottile. La vedi in piedi sulla soglia della stanza.
</p>
<p>
  Ti volti e, seppur ti faccia male, ti metti in piedi e le vai incontro.
</p>
<p>
  Isamu: “Yoshiyū.”
</p>
<p>
  Sei felice di vederla. Prendi le sue mani scheletriche fra le tue e sorridi.
</p>
<p>
  Yoshiyū: “Cosa ci fai qui?”
</p>
<p>
  La vedi sorridere amara e chinare il capo. Alle sue spalle la sagoma di Dorokujin si rende visibile da dietro la parete. La sua sola presenza è una risposta ai tuoi dubbi inconsci. Questo è un addio.
</p>
<p>
  Dorokujin: “Ha chiesto di poterti salutare.”
</p>
<p>
  La vedi sforzarsi di sembrarne contenta, ma leggi paura nei suoi occhi di pece. Fra di voi non corrono parole, sono solo sguardi e lievi contatti in un silenzio mesto.
</p>
<p>
  Yoshiyū: “Sono felice.”
</p>
<p>
  Dice d’un tratto, come rispondesse ai tuoi pensieri.
</p>
<p>
  Yoshiyū: “Tornerai dalla tua famiglia... questo è quello che conta.”
</p>
<p>
  Trattieni a stento un moto di lacrime. Ti senti gli occhi lucidi, hai così tante cose da dirle... ma non riesci a trovarne nessuna in questo momento. Yoshiyū svicola dalla tua stretta e ti accarezza una guancia.
</p>
<p>
  Yoshiyū: “Isamu, io sono già morta... Da molto tempo. Non devi piangere per me.”
</p>
<p>
  Isamu: “Non è giusto...”
</p>
<p>
  Yoshiyū: “Non dire così. Mi hai dato l’opportunità di fare un ultimo, grande gesto... qualcosa di pregno di significato in quest’oceano d’interminabile attesa.”
</p>
<p>
  Ti strizza un occhio giocosamente.
</p>
<p>
  Yoshiyū: “Me ne andrò con il botto.”
</p>
<p>
  Scoppi assieme a ridere e in lacrime, le spalle ti saltano per entrambi i motivi. Anche lei ride. Ha un suono così lieve... Con il pollice ti lava via una lacrima.
</p>
<p>
  Yoshiyū: “Vivi bene, d’accordo? Non smettere di essere gentile.”
</p>
<p>
  Le lacrime strabordano, non riesci più a tenerle a bada e ti offuscano la vista. La tua voce è rotta dai singhiozzi.
</p>
<p>
  Isamu: “D’accordo.”
</p>
<p>
  Yoshiyū: “Bene...”
</p>
<p>
  Yoshiyū lentamente prende le distanze e indietreggia, mettendo un’ultima distanza tra di voi.
</p>
<p>
  Yoshiyū: “Racconterò di te al mio Ichiro. Sareste andati d’accordo... In un’altra vita, forse.”
</p>
<p>
  Isamu: “In un’altra vita.”
</p>
<p>
  Riesci a trovare la forza di sorridere, in qualche modo la sua serenità ti consola, anche se non dimentichi di averla vista impaurita. In fondo non è mai morta davvero.<br>
  Si volta a guardare il suo boia in viso, e anche a lui porge un sorriso.
</p>
<p>
  Dorokujin adagia una mano sulla sua spalla e le sue dita s’illuminano. L’ultimo sguardo di Yoshiyū è per te, come il suo ultimo sorriso. La sua sagoma svanisce gradualmente in un alone di luce, finché solo tu e Dorokujin rimanete nella stanza.
</p>
<p>
  Dorokujin: “Questo non era il suo posto, lo sai.”
</p>
<p>
  Isamu: “Lo so...”
</p>
<p>
  Dorokujin: “Starà meglio dov’è ora. Questo è solo l’equilibrio che viene ripristinato.”
</p>
<p>
  Abbassi lo sguardo.
</p>
<p>
  Isamu: “Sì... lo capisco.”
</p>
<p>
  Indietreggi lentamente, ti senti il corpo pesante e l’anima martoriata.
</p>
<p>
  Isamu: “Addio Dorokujin...”
</p>
<p>
  Dorokujin: “Addio Isamu. Sei stato un valido alleato.”
</p>
<p>
  Ti volti e ti avvii verso l’uscita. Per quanto pregno d’importanza, quel complimento ti arriva privo di sostanza e significato. Il prezzo che hai pagato è stato alto.<br>
  Inserisci la chiave nel quadro, avvii il motore, fai manovra e imbocchi la stradina sterrata. Mentre i profili degli alberi si riflettono in fila sul parabrezza non fai che pensare a quello che è successo.
</p>
<p>
  Guardando dallo specchietto vedi la sagoma della magione sparire dalla tua visuale, divorata dalla vegetazione.
</p>

    </div>
    <div id="p6" style="display: none;">
        <p>
  Dorokujin si mette in cammino con calma verso la porta che dà sul corridoio. Ti fai forza e ti alzi in piedi, saldo nella tua postura.
</p>
<p>
  Isamu: “Lei no.”
</p>
<p>
  Il Kami si ferma. Si volta a guardarti.
</p>
<p>
  Dorokujin: “Lei chi?”
</p>
<p>
  Isamu: “Yoshiyū. Non se lo merita.”
</p>
<p>
  Dorokujin sospira.
</p>
<p>
  Dorokujin: “Isamu, non è mai stata una questione di merito...”
</p>
<p>
  Isamu: “E’ grazie a lei se ora siamo qui. Se ora tu sei qui.”
</p>
<p>
  Ribatti deciso, per nulla intenzionato a lasciarlo andare. Questo sembra colpire Dorokujin, almeno un po’.
</p>
<p>
  Dorokujin: “Non capisco perchè tu ci tenga tanto... è un demone.”
</p>
<p>
  Isamu: “E’ una persona. Una brava persona.”
</p>
<p>
  Dorokujin sospira di nuovo e chiude gli occhi.
</p>
<p>
  Dorokujin: “Immagino di avere un debito con te... La scaccerò dalla mia magione, ma lascerò che viva.”
</p>
<p>
  Il tuo primo istinto è sorridere, non riesci a impedirlo, il sollievo è troppo grande, ma ti ricomponi.
</p>
<p>
  Isamu: “Non lo dimenticherò.”
</p>
<p>
  Dorokujin: “Faresti bene a non farlo. Pochi al mondo possono vantare la simpatia di un Kami.”
</p>
<p>
  Sbuffi divertito. Giureresti che anche lui lo sia. Dorokujin riprende il passo dandoti le spalle.
</p>
<p>
  Dorokujin: “Torna alla tua vita, Isamu Goto. Vivila bene.”
</p>
<p>
  E scompare oltre la porta. Ghigni e per un po’ resti a fissare il contorno vuoto degli stipiti. Poi metti le mani in tasca e t’incammini anche tu
</p>
<p>
  Non riesci a non sentirti strano nell’attraversare il cancello senza alcuna resistenza. Frughi le tasche dei pantaloni e apri la portiera con il comando a distanza della chiave. Ti senti diverso da come ti saresti aspettato, non c’è euforia, gioia smodata, ma piuttosto una serenità quieta. Ti senti leggero come una piuma. Chissà che non lo debba alla vicinanza di Dorokujin.
</p>
<p>
  Inserisci la chiave nel quadro, avvii il motore, fai manovra e imbocchi la stradina sterrata. Mentre i profili degli alberi si riflettono in fila sul parabrezza non fai che pensare a quello che è successo.
</p>
<p>
  Guardando dallo specchietto vedi la sagoma della magione sparire dalla tua visuale, divorata dalla vegetazione.
</p>

    </div>
    <p>
  Prosegui per le curve ripide dello sterrato, a stento attento alla strada, quando ad un tratto senti un rumore metallico. Un tonfo. Aggrotti la fronte e guardi fuori dal finestrino, ma non noti nulla di strano.
</p>
<p>
  Ne senti un altro, e un altro ancora, poi è come una pioggia di sassi. Non riesci a capire cosa stia succedendo finché sul parabrezza non vedi schiantarsi un vecchio sandalo, uno spiritello minore con le gambe e le braccia il cui impatto incrina il parabrezza.
</p>
<p>
  Spiritello Sandalo: “Assassino!”
</p>
<p>
  Grida. Spaventato, sterzi all’improvviso, quasi finendo fuori strada. Un gruppo di spiritelli vola via dall’auto e si schianta a terra. Che diavolo sta succedendo?!
</p>
<p>
  Premi forte sull’acceleratore, l’asperità della strada ti rende difficile mantenere il controllo dell’auto, ma mette alla prova anche gli spiritelli che uno a uno cadono giù.
</p>
<p>
  Spiritelli: “Assassino! Infame! A morte!”
</p>
<p>
  I tonfi continuano a udirsi, non hai idea da dove arrivino, ma sono sempre di più. Li vedi sporgersi sui finestrini e cominciare a prenderli a pugni.
</p>
<p>
  Spiritelli: ”E’ colpa tua! Dove andremo ora? Ridacci casa nostra!”.
</p>
<p>
  Devono essere gli spiriti scampati alla purificazione di massa di Dorokujin. E sono infuriati con te.
</p>
<p>
  Riesci a vedere la fine della strada, l’asfalto della via principale. Acceleri ulteriormente guadagnando velocità anche per via della discesa e all’incrocio inchiodi il piede sul freno, immettendoti sulla carreggiata con un’ampia sgommata. Le gomme stridono lasciando impronte nere sull’asfalto e diversi spiritelli vengono lanciati via.
</p>
<p>
  Spingi sull’acceleratore e guidi a tutta velocità. Per tua fortuna queste strade di campagna sono praticamente deserte.
</p>
<p>
  Senti l’infrangersi di un parabrezza, poi di un altro, la corrente d’aria ti agita i capelli sbattendoteli continuamente in faccia e rendendoti difficile vedere la strada. Gli spiritelli avanzano nell’auto, alcuni afferrano il volante impedendoti di muoverlo, altri tengono bloccati l’acceleratore, altri ancora si arrampicano sui sedili verso di te.
</p>
<p>
  Spiritelli: “A morte! A morte!”
</p>

    <p>
        Cosa fai?
        <button onclick="risposta_c5p13();">Scaccia gli spiritelli</button>
        <button onclick="window.location.href='c5-20.html'">Ti getti fuori</button>
    </p>
    <script>
        C5P14();
    </script>
</body>
