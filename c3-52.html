<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 3</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
  <b>Tu:</b> “Nobile Kyōrinrin, la prego soddisfi una mia curiosità.”
</p>
<p>
  Kyōrinrin ti guarda storto, ma sembra che le adulazioni abbiano avuto il loro effetto, o quantomeno stimolato la sua curiosità.
</p>
<p>
  Kyōrinrin: “Domanda pure.”
</p>
<p>
  <b>Tu:</b> “Mi chiedevo...Questa vecchia villa è in rovina e il mondo è pieno di conoscenza pronta per essere custodita da un maestro del sapere del suo rango. Non ha mai pensato di cercare altrove?”
</p>
<p>
  Kyōrinrin alza un sopracciglio.
</p>
<p>
  Kyōrinrin: “E perché mai? Ho tutta la conossscenza del mondo qui.”
</p>
<p>
  <b>Tu:</b> “Se le dimostrassi il contrario con una sfida?”
</p>
<p>
  Il tempo nella sala si ferma come congelato. Lo stupore è sulla faccia di tutti, tanto di Kyōrinrin quanto delle volpi. Kyōrinrin gonfia il petto inorgoglito.
</p>
<p>
  Kyōrinrin: “Imposssibile.”
</p>
<p>
  <b>Tu:</b> “Io dico che lo è. Se vinco, lei dovrà rispondere alle mie domande”.
</p>
<p>
  Il muso di Kyōrinrin attraversa varie emozioni, dallo sconcerto al disgusto fino a giungere al divertimento. Lo vedi ghignare con superiorità e una nota intrigata. Sporge il collo verso di te fino a guardarti faccia a faccia.
</p>
<p>
  Kyorinrin: “E ssse vinco io, diverrai uno dei miei tanti aiutanti... per sssempre.”
</p>
<p>
  Le condizioni sono aspre. Deglutisci. Il tuo pensiero spazia tra mille volti: tuo padre, Fuku, tua madre, i tuoi colleghi, il tuo capo... Tutto questo potrebbe finire, qui e ora. Ma se vincessi potresti tornare da loro. Yoshiyū muove un passo avanti preoccupata.
</p>
<p>
  <b>Tu:</b> “Accetto!”
</p>
<p>
  Il tempo si ferma di nuovo. Poi la fragorosa risata di Kyōrinrin riempie la stanza. Il suo grosso corpo cartaceo scivola via dagli anfratti e lentamente si chiude a cerchio intorno a te, Kyōrinrin ti striscia intorno fissandoti con un’espressione sinceramente, profondamente divertita.
</p>
<p>
  Kyōrinrin: “Un omaggio alla tua audacia, umano... Se fossi stato uno spirito ti avrei trovato avvincente. Ma in fondo presto lo sarai.”
</p>
<p>
  Sei spaventato, ma sei abbastanza sicuro del tuo piano. Ti fai coraggio e riprendi la parola, seguendo la sua testa con lo sguardo per continuare a fissarlo negli occhi.
</p>
<p>
  <b>Tu:</b> “Faremo una sfida di indovinelli. Uno ciascuno. Se io sbaglierò, lei avrà vinto. Se sbaglierà lei, io avrò vinto.”
</p>
<p>
  Kyōrinrin: “Molto bene... Allora inizzzierò io.”
</p>
<p>
  Sudi freddo. Non va bene, il tuo piano non prevedeva questo, dovevi essere tu a cominciare!
</p>
<p>
  <b>Tu:</b> “Nobile Kyōrinrin, veramen-”
</p>
<p>
  Kyōrinrin ti parla addosso senza né pazienza, né pietà.
</p>
<p>
  Kyorinrin: “Si muove, ma non si sposta, ha un letto, ma non può dormire, corre, ma non ha gambe. Cosss’è?”
</p>
<p>
  Sei davvero nervoso ora. Chiudi gli occhi e fai del tuo meglio per isolarti, devi trovare la risposta.
</p>

    <p>
        Cosa rispondi?
        <button onclick="window.location.href='c3-50.html'">Il tempo</button>
        <button onclick="window.location.href='c3-50.html'">Un serpente</button>
        <button onclick="window.location.href='c3-54.html'">Un fiume</button>
    </p>
</body>