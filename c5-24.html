<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
  Rimani immobile, stordito da questa rivelazione.<br>
  Sale dentro di te una rabbia incontenibile. Non riesci a gestire le emozioni, ti senti tradito e preso in giro, in così tanti modi da darti il voltastomaco. Furente ti volti verso lo spirito.
</p>
<p>
  <b>Tu:</b> “Dimmi cosa vuoi che faccia.”
</p>
<p>
  Il Kami ti guarda adirato, ringhia, ma è troppo occupato a tenere testa a Noburo per poterti dare attenzione.
</p>
<p>
  <b>Dorokujin:</b> “Isamu! Cosa credi di fare?!”.
</p>
<p>
  <b>Noburo:</b> “Esci fuori e distruggi l’effigie! Segui la strada!”
</p>
<p>
  A sentire quelle parole Dorokujin sgrana gli occhi. Grugnisce adirato e con rinnovata foga riprende a combattere nel vano tentativo di sopraffare Noboru, ma nessuno dei due riesce a prevaricare sull’altro.
</p>
<p>
  <b>Dorokujin:</b> “Sei tale e quale a loro! Te ne farò pentire!”<br>
  Le pareti si scuotono violentemente.<br>
  Nella lotta s’è alzata una cortina di polvere attorno a te, è il momento perfetto per allontanarti dallo scontro e distruggere l’effigie. Mentre le due forze sovrannaturali si scontrano ti allontani, con il cuore in gola ripercorri la magione sino all’uscita.
</p>
<p>
  Corri verso l’ingresso schivando vari soprammobili, scavalcando armadi e cassetti caduti per via degli intensi tremori. Respiri affannosamente, le gambe gemono per lo sforzo, ma finalmente vedi l’entrata. Apri impetuosamente la porta scorrevole, senti l’aria fresca che ti dona un po’ di energie.
</p>
<p>
  Raggiungi la barriera con il cuore in gola, inizi a battere i pugni contro di essa, cercando un punto debole ora che Dorokujin è impegnato.
</p>
<p>
  Tu:”Andiamo! Dov’è questa maledetta uscita!?”
</p>
<p>
  I secondi ti sembrano ore finché una delle tue mani non trova più resistenza.
</p>
<p>
  L’adrenalina sale alle stelle, non riesci a trattenere un sorriso speranzoso. Torni indietro di qualche passo, prendi la rincorsa e ti ci getti contro. E’ come correre controvento, andare incontro a un tifone che ti spinge indietro, ma saldi i piedi al suolo e continui a spingere.
</p>
<p>
  <b>Tu:</b> “RRAAAAGHH!”
</p>
<p>
  Gridi al vento... e hai la meglio. Ti ritrovi faccia a terra, ma sei dall’altro lato. Sei fuori.<br>
  Nonostante l’adrenalina ti ricordi del tuo scopo. Non vuoi più solo andartene... Dorokujin deve pagare. Ti getti di corsa giù per la strada sterrata, circondato dal vento fresco e conciliante del bosco... finché finalmente la vedi.
</p>
<p>
  E’ una statuetta in pietra di una trentina di centimetri, scolpita a mano da qualcuno che chiaramente non ha avuto formazione artistica, un'opera villana. Rappresenta un uomo e una donna seduti uno accanto all’altro.
</p>
<p>
  La prendi in mano, la sollevi sopra la tua testa e con tutta la tua forza la scagli contro un masso con un ringhio furente.<br>
  L’effigie si spezza in tre frammenti separati, e il silenzio cala. I suoni distanti dello scontro si spengono lasciandoti solo nella foresta con le orecchie piene del cinguettio degli uccelli e del tuo fiato alterato.
</p>
<p>
  Fai fatica ad accettarlo: sei libero, completamente. Puoi andartene proprio ora, senza doverti curare di nulla... eppure non fai che sentire il sapore amaro del tradimento in bocca. Dorokujin ha lasciato una ferita aperta e la vendetta non ti ha soddisfatto.
</p>
<p>
  Rimani immobile in quel punto a fissare l’effigie in frantumi a lungo. Poi metti una mano in tasca. Cerchi freneticamente le chiavi dell’auto, le tue mani fremono di rabbia e quasi ti cadono, ma le stringi forte mentre torni alla tua Honda Jazz.<br>
  Mentre sali il tuo sguardo cade sulla villa in lontananza, in te nutri un po’ di curiosità di capire cosa sia successo là dentro, ma hai altro in testa che scalcia e grida per la tua attenzione. E tu intendi dargliela.<br>
  Inserisci la chiave nel quadro, avvii il motore, fai manovra e imbocchi la stradina sterrata premendo con fermezza il piede sull’acceleratore.<br>
  Arrivi nuovamente ai resti dell’effigie, fissi ciò che ne rimane attraverso il finestrino.<br>
  Stringi le mani al volante con un leggero stridio al contatto tra la tua pelle e la gomma.<br>
  Fai manovra allineandoti con l’effige.<br>
  Fai slittare le gomme mentre acceleri con il freno premuto,<br>
  i giri del motore salgono come la tua voglia di mollare il freno.<br>
  Si ode un tonfo secco rimbombare nella foresta, hai investito i resti con la tua macchina e non contento infierisci sgommando.<br>
  Fai retromarcia e ammiri la tua opera con catartica soddisfazione.
</p>
<p>
  <b>Tu:</b> “Ammira la qualità Honda, bastardo”.
</p>
<p>
  Facendo gridare le gomme parti a tutta velocità e imbocchi la strada principale.
</p>
<p>
  Ancora non ti sembra vero, ne sei veramente uscito.<br>
  Hai sete, fame, sei esausto... eppure non riesci a frenare la tua mente. Mentre i profili degli alberi si riflettono in fila sul parabrezza non fai che pensare a quello che hai fatto.<br>
  E’ tutto così surreale da sembrare solo un brutto sogno, ma sai che non lo è stato.<br>
  Nonostante la tua obbedienza, la tua dedizione alla sua causa Dorokujin ti ha sfruttato e ingannato senza rimorso.
</p>
<p>
  Tiri un urlo di sollievo a pieni polmoni, una sorta di risata isterica che ti scrolla di dosso un po’ di tensione.
</p>
<p>
  <b>Tu:</b> “GLIEL’HO FATTA VEDERE A QUEL MALEDETTO!”
</p>
<p>
  Sbraiti controvento fuori dal finestrino e batti la mano contro la portiera.<br>
  Dopo tutto quello che ti è successo né il tuo capo né tuo padre ti sembrano più tanto potenti, perfino la promozioni non sembra più importante. Ti senti una persona diversa, più vigorosa, più forte: sei un sopravvissuto, e nessuno te lo potrà mai togliere.
</p>
<p>
  D’improvviso un’esistenza di responsabilità e obbedienza ti sta stretta, una fiamma nuova ti arde nel petto e ti fa premere forte l’acceleratore, correre oltre il limite, con una sete di vita che non avevi mai provato.
</p>
<p>
  Porterai sempre con te la preziosa lezione di questa disavventura.<br>
  Anche gli dei imbrogliano.
</p>

    <h1>FINE</h1>
    <p>
        <button onclick="location.href='inizio.html'">Torna alla home</button>
    </p>
</body>