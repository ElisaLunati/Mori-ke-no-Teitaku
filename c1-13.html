<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 1</title>
    <script src="codice.js"></script>
</head>
<body>
    <p>
      Colto da un improvviso moto di determinazione lasci il sacchetto sul tavolo e torni all’auto, metti in moto e torni al lavoro.    
    </p>
    <p>
       Basterà mostrare la tua dedizione all’azienda ancora di più, e non potranno che darti quella promozione. Una volta ottenuta potrai andare a oziare in una baracca in mezzo alle fratte. 
    </p>
    <p>
       Con questi pensieri arrivi di fretta in ufficio. Riappendi la giacca, riapri la valigetta e ti siedi alla scrivania cominciando a lavorare sulle carte. 
   
    </p>
    <p>
       Il signor Takeshi ti guarda stupefatto, e chiaramente preoccupato.
    </p>
    <p>
       Takeshi: “Isamu, pensavo fossi in ferie forzate...”
    </p>
    <p>
        Tu gli sorridi con sicurezza.
    </p>
    <p>
       Isamu: “Ho deciso di rimandarle.”
    </p>
    <p>
       Lo sguardo del signor Takeshi non si fa più sereno dopo averti sentito. 
    </p>
    <p>
       Takeshi: “Non ti rendi conto dell’errore che stai facendo.”   
    </p>
    <p>
       Isamu: “Takeshi, non riesci a capire? Se me ne vado in vacanza adesso perderò la possibilità di avere quella promozione. Ne va della mia carriera!” 
    </p>
    <p>
      Takeshi: “Di quale carriera parli? Se il signor Okada ti vede qui non avrai più una carriera di cui preoccuparti”    
    </p>
    <p>
       Il suo sguardo è serio, duro. La tua sicurezza inizia a vacillare. <br> Forse Takeshi ha ragione. Se resti potresti essere licenziato. Ma rimane il fatto che se te ne vai ora perderai sicuramente la promozione per cui hai lavorato così duramente. 
    </p>
    <p>
      Mentre sei assorto nei tuoi pensieri, Takeshi aggiunge: “Presto, sei ancora in tempo! Se vai via ora nessuno saprà che sei stato qui!”    
    </p>
    <p>
        Cosa dici?
        <button onclick="risposta_c1v14();">“Hai ragione Takeshi, sono stato avventato. Avrò un’altra occasione per la promozione. Ora la priorità è non venire licenziato”</button>
        <button onclick="window.location.href='c1-21.html'">“Non so cosa fare...”</button>
        <button onclick="window.location.href='c1-21.html'">“Sono sicuro che Okada capirà il mio punto di vista. Ho bisogno di questa promozione.”</button>
    </p>
</body>