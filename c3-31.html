<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 3</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p1" style="display: none;">
        <p>
        <b>Tu:</b> “RIDAMMI SUBITO LE MIE SCARPE!”
        </p>
        <p>
        Sbraiti cercando di intimorirlo, facendo valere la tua enorme stazza su di lui. Sebbene ne rimanga intimorito, lo spiritello si stringe ancora più forte ai mocassini e vi affonda la faccia.
        </p>
        <p>
        <b>Spiritello delle Scarpe:</b> “Con un carattere del genere non ti meriti una bellezza così delicata!”
        </p>
        <p>
        Spazientito ne afferri uno e lo strattoni, ma non riesci a strapparglielo di mano. Per quanto piccolo, l’esserino ha una forza davvero impressionante. L’anticamera si riempie di ringhi e grugniti da ambedue le parti, gli strattoni portano prima uno, poi l’altro in vantaggio senza vedere un vincitore.
        </p>
        <p>
        <b>Spiritello delle Scarpe:</b> “Fermo! Le stai rovinando!”
        </p>
        <p>
        <b>Tu:</b> “Sei tu che le stai rovinando!”
        </p>
        <p>
        <b>Spiritello delle Scarpe:</b> “Ti darò qualcosa in cambio. Qualcosa di inestimabile, ma lasciami le mie signore!”
        </p>
        <p>
        D’improvviso entrambi vi fermate. Vi fissate intensamente con il fiato grosso, il silenzio cala fra di voi.
        </p>
        <p>
        <b>Tu:</b> “Ti ascolto...”
        </p>
        <p>
        <b>Spiritello delle Scarpe:</b> “Io... hmm... Io conosco il punto debole di Kyōrinrin!”
        </p>
        <p>
        Aggrotti la fronte.
        </p>
        <p>
        <b>Tu:</b> “Chi?”
        </p>
        <p>
        Lo spiritello delle scarpe sgrana l’occhio, stupefatto di trovarti così ignorante in materia.
        </p>
        <p>
        <b>Spiritello delle Scarpe:</b> “Il maestro Kyōrinrin! Il custode del sapere! Non lo conosci?”
        </p>
        <p>
        Scuoti la testa. Lo spiritello ride sonoramente.
        </p>
        <p>
        <b>Spiritello delle Scarpe:</b> “È tra gli spiriti più potenti della magione, ti ucciderà in un istante se non sarai preparato...”
        </p>
        <p>
        Lo spiritello ghigna.
        </p>
        <p>
        <b>Spiritello delle Scarpe:</b> “Sei un umano fortunato, il fato ti ha guidato da me. Ti preparerò all’inevitabile incontro con il maestro Kyōrinrin... in cambio di queste bellezze.”
        </p>
        <p>
        Ti fermi a riflettere, ma diviene presto palese a entrambi che questa è un’offerta che non sei nella posizione di rifiutare. Annuisci e molli la presa.
        </p>
        <p>
        Lo spiritello ti strappa le scarpe di mano e le abbraccia, guardandoti sospettosamente per qualche momento. Una volta certo che non cercherai di riprendertele, le adagia con cura al muro e le accarezza.
        </p>
        <p>
        <b>Spiritello delle Scarpe:</b> “Torno in un istante dolcezze...”
        </p>
        <p>
        Si volta verso di te e sfrega le mani.
        </p>
        <p>
        <b>Spiritello delle Scarpe:</b> “Il maestro Kyōrinrin vive al piano di sopra, nella biblioteca, non esce mai. È tanto pieno di sé quanto carente in pazienza... nulla per lui conta più della sapienza.“
        </p>
        <p>
        Una certa inquietudine comincia a crescerti in petto. Che sia davvero un’entità tanto spaventosa?
        </p>
        <p>
        <b>Spiritello delle Scarpe:</b> “Se mai ti capiterà di irritarlo, o meglio quando, se vuoi salva la pelle sfidalo a una gara di conoscenza. Non saprà resistere.”
        </p>
        <p>
        <b>Tu:</b> “Me ne ricorderò... Grazie.”
        </p>
        <p>
        <b>Spiritello delle Scarpe:</b> “Sì, sì, ma ora va’ via. Sei di troppo.”
        </p>
        <p>
        Senza aggiungere altro ti alzi e ti allontani
        </p>
        <p>
        Apri la porta ed esci sul cortile. La luce del sole ti colpisce come una pioggia di spilli, ti copri gli occhi mentre ti riadatti alla luminosità del mondo esterno.
        </p>

    </div>
    <p>
  Attraversi il cortile e t’incammini nell’erba alta, facendo il giro dell’edificio fino a raggiungere lo stagno.
</p>
<p>
  Trovi Yoshiyū ancora lì, china sull’acqua a osservare le carpe. La maggior parte di esse non nuota più, si sono rintanate sul fondo a riposare, solo una coppia ancora danza sotto il pelo dell’acqua.
</p>
<p>
  La donna si volta di scatto in tua direzione percependo il tuo arrivo dalla distanza. Si mette lentamente in piedi e rimane immobile in una postura litica, fissandoti con occhi di ghiaccio e fuoco. C’è profondo odio in quello sguardo, più di quanto pensi di meritare.
</p>
<p>
  Alzi le mani in segno di resa e ti avvicini piano.
</p>
<p>
  <b>Tu:</b> “Signora, io...”
</p>
<p>
  <b>Yoshiyū:</b> “Cosa sei venuto a fare qui?”
</p>
<p>
  Ti accoglie lei con fare gelido. Assottiglia le palpebre con fare omicida.
</p>
<p>
  <b>Tu:</b> “Non voglio litigare, sto cercando...”
</p>
<p>
  <b>Yoshiyū:</b> “Non mi interessa.”
</p>
<p>
  <b>Tu:</b> “Signora, mi ascolti...”
</p>
<p>
  <b>Yoshiyū:</b> “Ho detto che non mi interessa. Vai a importunare gli altri spiriti.”
</p>
<p>
  <b>Tu:</b> “La prego, solo un secondo...”
</p>
<p>
  D’improvviso la sua lunga chioma nera si solleva a mezzaria, spargendosi intorno alla sua testa come i tentacoli di un polpo. Libera nuovamente quel grido atroce che ti trafigge i timpani, ti copri le orecchie, ma cadi in ginocchio dolorante.
</p>
<p>
  <b>Yoshiyū:</b> “HO DETTO DI ANDARTENE VIA! VATTENE VIAAA!!”
</p>
<p>
  Ti alzi in piedi e sebbene fatichi a mantenere l’equilibrio te ne vai di corsa. Nonappena giri l’angolo della casa il frastuono finisce e sospiri di sollievo. Ti appoggi esausto al muro.
</p>
<p>
  <b>Tu:</b> “Brutta idea...”
</p>
<p>
  Ti prendi un po’ di tempo per riprendere fiato. Devi trovare una soluzione alternativa.
</p>

    <p>
        Cosa fai?
        <button onclick="window.location.href='c3-66.html'">Cerca gli altri fantasmi</button>
        <button onclick="risposta_c3v2();">Manda tutti al diavolo</button>
    </p>
    <script>
        C3P28();
    </script>
</body>