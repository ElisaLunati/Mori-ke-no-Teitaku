<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
  Cerchi invano di riprendere il controllo del veicolo, ma per ogni spiritello che sbalzi via, altri due prendono il suo posto. E’ come combattere un formicaio, vieni sopraffatto dalla disparità numerica.
</p>
<p>
  <b>Tu:</b> “Andatevene via! Via!”
</p>
<p>
  Vedi una curva a gomito in fondo alla via.
</p>
<p>
  D’improvviso ti ricordi. L’amuleto! Frughi freneticamente nella giacca in cerca della tavoletta di legno, ma...
</p>
<p>
  <b>Tu:</b> “Dannazione!”
</p>
<p>
  Proprio non la trovi. Ti tasti dappertutto ed eccola, nella tasca posteriore! Ti contorci per arrivarci e quando finalmente lo stringi nella mano tutti gli spiritelli in coro strillano terrorizzati.
</p>
<p>
  <b>Tu:</b> “Sparite, esseri immondi!”
</p>
<p>
  Spiritelli: “Aaaah! Via! Viaaa!”
</p>
<p>
  Gli esserini si gettano fuori dai finestrini giusto in tempo perchè tu riprenda il controllo dell’auto. Freni e sterzi tutta a sinistra sperando di evitare l’impatto, l’auto slitta in perpendicolare alla carreggiata lasciando lunghissime scie nere sul catrame.
</p>
<p>
  <b>Tu:</b> “Coraggio bella! Frenaaaaaa!”
</p>
<p>
  Se anche le ciabatte hanno un’anima, perchè non la tua Honda Jazz? Chiudi gli occhi e ti affidi a lei, non c’è altro che tu possa fare. L’auto inizia ad arrestarsi... e tutto ciò che senti è una piccola botta sul fianco.
</p>
<p>
  Quando riapri gli occhi sei a ridosso del guard rail, ma non l’hai sfondato. E’ stata una botta leggera. La tua povera Jazz, si sarà graffiata... Ma ti ha tenuto in vita. Ogni briciola d’aria che avevi nei polmoni la sbuffi, la tua testa cade avanti sul clacson.
</p>
<p>
  <b>Tu:</b> “Brava bella...”
</p>
<p>
  Dai al volante delle pacche di apprezzamento. Rimani così per un paio di minuti, il tuo povero cuore è allo stremo. Dai un ultimo sguardo al talismano... lo appendi allo specchietto insieme al portachiavi con la stampa del tuo gatto.
</p>
<p>
  <b>Tu:</b> “D’accordo Dorokujin... riportami a casa.”
</p>
<p>
  Riaccendi il motore e la tua fiera Jazz subito ruggisce. E’ ancora intera.
</p>
<p>
  Riprendi la strada verso casa, stremato, ma tutto sommato soddisfatto. Hai combattuto al fianco di un Kami, un vero Kami... Chissà, forse potresti fare carriera nel sacerdozio, potrebbe essere un’idea.
</p>
<p>
  Eppure, più ci pensi, meno la fiamma di questa disavventura ti arde nel petto. Inizi a chiederti se avresti potuto fare di più... Avresti potuto approfondire la storia di quegli esseri, sapere la loro versione. Certo, Dorokujin è un Kami non ne avevi ragione... o forse sì? In fondo non sai se un Kami possa mentire.
</p>
<p>
  Hai di nuovo obbedito. Hai di nuovo fatto ciò che ci si aspettava da te, perfino di fronte alla morte...
</p>
<p>
  Silenzi questi pensieri, in fondo non importa, stai tornando a casa. Finalmente puoi tornare alla tua vita di sempre e mai oggi ne avevi sentito la mancanza.
</p>

    <h1>FINE</h1>
    <p>
        <button onclick="location.href='inizio.html'">Torna alla home</button>
    </p>
</body>