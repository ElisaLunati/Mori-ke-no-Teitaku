<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
  Profondamente tradito, abbandoni il piccone e ti allontani verso l’uscita dando le spalle a Dorokujin.
</p>
<p>
  <b>Dorokujin:</b> ”Dove credi di andare maledetto ingrato!? Non pensare di potertene lavare le mani così!”
</p>
<p>
  L’urlo del Kami riecheggia nella magione ma sembra che lo scontro con Noburo lo tenga troppo impegnato per permettergli di attaccarti.
</p>
<p>
  Ti allontani quindi verso l’entrata della magione scavalcando armadi e cassetti caduti per via degli intensi tremori. Apri impetuosamente la porta scorrevole, senti l’aria fresca che ti colpisce in viso e ti smuove i capelli.
</p>
<p>
  Raggiungi la soglia del cancello e lo fissi con aria di sfida. Sai che Dorokujin può mantenere la sua forma fisica per poco tempo, probabilmente ogni sua energia è focalizzata sulla battaglia in questo momento.
</p>
<p>
  Muovi un passo... e nessuna barriera lo ferma. Sei fuori.
</p>
<p>
  La fretta prende presto il posto della rabbia, è la tua occasione. Frughi tra le tasche per trovare le chiavi dell’auto e salti sul sedile, mettendo in moto senza nemmeno chiudere la portiera.
</p>
<p>
  Premi forte sul gas e fai inversione, scagliandoti giù lungo la stradina in discesa e lasciandoti lo scontro e tutto il resto, alle spalle.
</p>
<p>
  Raggiungi la strada principale e continui a guidare. Hai sete, fame, sei esausto... eppure non riesci a frenare la tua mente. Mentre i profili degli alberi si riflettono in fila sul parabrezza non fai che pensare a quello che hai fatto.
</p>
<p>
  E’ tutto così surreale da sembrare solo un brutto sogno, ma sai che non lo è stato.
</p>
<p>
  Vieni assalito da sensi di colpa latenti, ripensi a come hai abbandonato tutto e tutti al loro destino.
</p>
<p>
  E’ stata codardia? Aggrotti le sopracciglia rimuginando. No. Hai fatto la scelta giusta, hai scelto con la tua testa, basta pensare sempre a ciò che vogliono gli altri, alle responsabilità, ai doveri.
</p>
<p>
  Hai fatto la scelta giusta per TE, per la prima volta.
</p>
<p>
  Forse è arrivato il momento di ricominciare. Di cambiare le cose, di dare alla tua vita una forma adatta a te.
</p>
<p>
  Sì, è così.
</p>

    <h1>FINE</h1>
    <p>
        <button onclick="location.href='inizio.html'">Torna alla home</button>
    </p>
</body>