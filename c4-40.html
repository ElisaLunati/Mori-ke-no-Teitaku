<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 4</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p4" style="display: none;">
        <p>
  Non riesci a staccare gli occhi da quello che sta succedendo, è tutto così assurdo, così lontano da quello che credevi possibile da faticare perfino a elaborarlo.
</p>
<p>
  <b>Noburo:</b> “ISAMU! DEVI ANDARE!”
</p>
<p>
  Sbatti le palpebre e ritorni al presente. Senti di nuovo l’angoscia, la tensione scuoterti le membra. Dorokujin si rimette in piedi praticamente illeso. <br> <b>Dorokujin:</b> “Isamu... Sei in combutta con lui?”
</p>

    </div>
    <p>
  <b>Noburo:</b> “VAI!!”
</p>
<p>
  Ti scrolli le emozioni di dosso e ti metti a correre lungo il corridoio quanto più veloce ti riesce. La voce tonante del Kami riecheggia alle tue spalle.
</p>
<p>
  <b>Dorokujin:</b> “DANNATO TRADITORE! TORNA SUBITO QUI!”
</p>
<p>
  Sembra che Dorokujin abbia intuito subito cosa tu stia cercando di fare. Non hai idea di come proceda lo scontro, senti il suono di legno e calce che si frantumano e tremori che investono la magione, ma non puoi voltarti. Assottigli le palpebre quando la luminosità dell’esterno ti investe, ma continui a correre. Alla soglia del cancello Yoshiyū e Kyōrinrin ti attendono come prestabilito. Vedi Yoshiyū sorriderti speranzosa e farti gesti d’incoraggiamento. Un momento dopo invece è il terrore a riflettere nei suoi occhi neri.
</p>
<p>
  <b>Yoshiyū:</b> “ISAMU!!”
</p>
<p>
  Urla cominciando a correrti incontro. Hai giusto il tempo di voltarti e un’ondata di luce t’investe.
</p>
<p>
  Tutto si fa buio.
</p>
<p>
  Sei morto? Provi a voltarti, ma vedi nero dovunque.
</p>
<p>
  <b>Tu:</b> “...”
</p>
<p>
  Ti sembra di sentire ancora le voci di Yoshiyū e Kyōrinrin, ma ti arrivano ovattate, indistinte. Poi è un ronzio... poi tutti i tuoi sensi tornano a funzionare. Riapri gli occhi sul contrito di Yoshiyū e quello accartocciato di Kyōrinrin. Vedi Yoshiyū sorridere di sollievo.
</p>
<p>
  <b>Yoshiyū:</b> “Piccolo mio...”
</p>
<p>
  Ti guardi intorno. Sei a terra, senti il suolo umido addosso, ma non senti dolore.
</p>
<p>
  <b>Kyōrinrin:</b> “Alzzzati Isssamu. Devi dissstruggere l’effigie!”
</p>
<p>
  La voce di Kyōrinrin è diversa, più aspra. Rialzandoti ti accorgi che è più basso di prima, una parte del suo corpo è bruciata e un pezzo di esso ancora va a fuoco davanti all’uscio annerito dal raggio di luce. La voce di Dorokujin ti raggiunge da dentro la magione insieme ai suoni dello scontro.
</p>
<p>
  <b>Dorokujin:</b> “SEI MORTO MICROBO INFAME!”
</p>
<p>
  Kyōrinrin ti spintona con una delle sue pieghe.
</p>
<p>
  <b>Kyōrinrin:</b> “Corri dannazzzione!”
</p>
<p>
  <b>Yoshiyū:</b> “Vai!”
</p>
<p>
  Raduni le forze e riprendi a correre a tutta velocità. Yoshiyū e Kyōrinrin si mettono a guardia della porta pronti a intercettare Dorokujin. Continui finché i suoni dello scontro si fanno lontani, discendi la strada sterrata circondato dal vento fresco e conciliante del bosco... finché finalmente la vedi.
</p>
<p>
  E’ una statuetta in pietra di una trentina di centimetri, scolpita a mano da qualcuno che chiaramente non ha avuto formazione artistica. Rappresenta un uomo e una donna seduti uno accanto all’altro.
</p>
<p>
  La prendi in mano, la sollevi sopra la tua testa e con tutta la tua forza la scagli contro un masso.
</p>
<p>
  <b>Tu:</b> “RRRAGH!”
</p>
<p>
  L’effigie si spezza in tre frammenti separati, e il silenzio cala. I suoni dello scontro si spengono lasciandoti solo nella foresta con il cinguettio degli uccelli. Stanco per la corsa ripercorri la salita fino alla magione.
</p>
<p>
  Al tuo arrivo trovi tutti nel cortile. Kyōrinrin è avvinghiato intorno alle spalle di Yoshiyū che lo aiuta a tenersi in piedi, di Noburo invece non c’è traccia. Vedi Kyōrinrin ghignare nel tentativo di nascondere quanto gli faccia male la ferita.
</p>
<p>
  <b>Yoshiyū:</b> “Ce l’hai fatta Isamu!”
</p>
<p>
  Kyōrinrin ridacchia.
</p>
<p>
  <b>Kyōrinrin:</b> “Complimenti umano, sssai rompere un sssassso...”
</p>

    <p>
        Cosa fai?
        <button onclick="risposta_c4v5()">Ringrazi Kyōrinrin</button>
        <button onclick="risposta_c4v6()">“Dov’è Noburo?”</button>
        <button onclick="window.location.href='c4-41.html'">Festeggi con loro</button>
    </p>
    <script>
        C4P40();
    </script>
</body>