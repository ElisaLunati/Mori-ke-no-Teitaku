<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
  Finalmente hai qualche secondo di riposo, ripensi a tutti i problemi che questi esseri soprannaturali ti hanno causato, a come sei stato ingannato e sfruttato.
</p>
<p>
  Ora il tuo obbiettivo è attirare Dorokujin e farlo cadere nella trappola di Noburo.
</p>
<p>
  L’aria è gelida e stringente.<br>
  Riprendi fiato, ti fai coraggio e gonfi i polmoni per tirare fuori un po’ di voce nonostante la paura:<br>
  <b>Tu:</b> “Dorokujin!!!”
</p>
<p>
  Il nome riecheggia nelle pareti, una luce abbagliante investe la sala costringendoti a coprirti gli occhi. A mezzo metro da terra, si materializza quello che sembra un uomo sulla trentina, ha lineamenti fini e taglienti, un corpo slanciato e muscoloso e lunghissimi capelli setosi di un colore dorato.
</p>
<p>
  <b>Dorokujin:</b> ”Sento la sua presenza, è qui ne sono certo.”
</p>
<p>
  Senti salire l’adrenalina, sta per iniziare lo scontro
</p>
<p>
  All’aura di Dorokujin senti sommarsi una presenza più asfittica e tetra, lo riconosci subito, è Noburo. Dal pilastro portante posto in un angolo vedi fuoriuscire una sagoma snella e allungata composta di energia densa, ha un colore violaceo che schiarisce dal centro verso l’esterno, aguzzi occhi rossi ed emana scariche vive da ogni punto.
</p>
<p>
  Dorokujin non sembra accorgersi di lui fin quando non fuoriesce del tutto dalla parete.
</p>
<p>
  <b>Noburo:</b> ”Lasciate il mio dominio, intrusi!”
</p>
<p>
  La sua voce scuote il tuo intero corpo dal di dentro, esplosiva come il rombo di un tuono. Dorokujin scoppia a ridere, apparentemente non toccato dall’intimidazione.
</p>
<p>
  <b>Dorokujin:</b> “Il TUO dominio?”
</p>
<p>
  La rabbia di Noburo sfocia in un basso ringhio.
</p>
<p>
  <b>Noburo:</b> “Ogni pietra, asse e colonna di questa magione sono parte di me... sono le mie braccia e le mie gambe, il mio cuore pulsante! Io sono la magione!”.
</p>
<p>
  Come un battito di cuore, il pavimento e le mura iniziano a tremare a ritmo regolare.<br>
  Sai che Noburo sta recitando la sua parte, ma lo fa in modo veramente spaventoso.
</p>
<p>
  <b>Dorokujin:</b> ”Sei solo un parassita dal grande ego... accetta la tua fine. La magione ha già un padrone.”
</p>
<p>
  Quello che prima era un battito ritmico diventa un flusso continuo e potente, così forte che ti domandi come non stia crollando l’edificio intero.
</p>
<p>
  <b>Dorokujin:</b> ”Fai il tuo dovere, ci penserò io a tenerlo occupato!”
</p>
<p>
  Nella lotta s’è alzata una cortina di polvere attorno a te, è il momento perfetto per allontanarti dallo scontro e distruggere l’effigie. Mentre le due forze sovrannaturali si scontrano ti allontani, con il cuore in gola ripercorri la magione sino all’uscita.
</p>

    <div id="p1" style="display: none;">
        <p>
  Corri quindi verso l’entrata della magione, schivando vari soprammobili, scavalcando armadi e cassetti caduti per via degli intensi tremori. Respiri affannosamente, le gambe gemono per lo sforzo, ma finalmente vedi l’entrata.
</p>
<p>
  Apri impetuosamente la porta scorrevole, senti l’aria fresca che ti dona un po’ di energie.
</p>
<p>
  Raggiungi la barriera con il cuore in gola, inizi a battere i pugni contro di essa, cercando un punto debole ora che Dorokujin è impegnato.
</p>
<p>
  <b>Tu:</b> ”Andiamo! Dov’è questa maledetta uscita!?”
</p>
<p>
  I secondi ti sembrano ore finché una delle tue mani non trova più resistenza.<br>
  L’adrenalina sale alle stelle, non riesci a trattenere un sorriso speranzoso. Torni indietro di qualche passo, prendi la rincorsa e ti ci getti contro. E’ come correre controvento, andare incontro a un tifone che ti spinge indietro, ma saldi i piedi al suolo e continui a spingere.
</p>
<p>
  <b>Tu:</b> “RRAAAAGHH!”
</p>
<p>
  Gridi al vento... e hai la meglio. Ti ritrovi faccia a terra, ma sei dall’altro lato. Sei fuori.
</p>

    </div>
    <div id="p2" style="display: none;">
        <p>
  Corri quindi verso l’entrata della magione, schivando vari soprammobili, scavalcando armadi e cassetti caduti per via degli intensi tremori, con le vecchie pantofole ai piedi inciampi e sbatti lo stinco, urli di dolore, non hai tempo per inveire. Ti rialzi in fretta e continui a correre. Respiri affannosamente, le gambe gemono per lo sforzo, ma finalmente vedi l’entrata.
</p>
<p>
  Apri impetuosamente la porta scorrevole, senti l’aria fresca che ti dona un po’ di energie.
</p>
<p>
  Raggiungi la barriera con il cuore in gola, inizi a battere i pugni contro di essa, cercando un punto debole ora che Dorokujin è impegnato.
</p>
<p>
  <b>Tu:</b> ”Andiamo! Dov’è questa maledetta uscita!?”
</p>
<p>
  I secondi ti sembrano ore finché una delle tue mani non trova più resistenza.<br>
  L’adrenalina sale alle stelle, non riesci a trattenere un sorriso speranzoso. Torni indietro di qualche passo, prendi la rincorsa e ti ci getti contro. E’ come correre controvento, andare incontro a un tifone che ti spinge indietro, ma saldi i piedi al suolo e continui a spingere.
</p>
<p>
  <b>Tu:</b> “RRAAAAGHH!”
</p>
<p>
  Gridi al vento... e hai la meglio. Ti ritrovi faccia a terra, ma sei dall’altro lato. Sei fuori.
</p>

    </div>
    <p>
        Cosa fai?
        <button onclick="risposta1a();">Rompi l’effige</button>
        <button onclick="risposta1b();">Te ne vai</button>
    </p>
    <script>
        C5P1();
    </script>
</body>