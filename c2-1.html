<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 2</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
       Sei in viaggio da un paio d’ore, un piacevole sole quasi primaverile rischiara l’aria nonostante l’avvicinarsi dell’autunno. Il verde della campagna resiste ancora all’incombere del primo freddo sfoggiando un’infinita serie di chiome verdi. Ogni respiro ti rinfresca il petto, percepisci l’assenza di smog, il piacere di guidare la tua Honda Jazz coi finestrini abbassati, ma non riesci ad essere sereno per questa vacanza.   
    </p>
    <p>
       I tuoi pensieri ritornano spesso al tuo lavoro, alla promozione che rischi di perdere, al perché tutto questo debba succedere proprio ora, proprio a te. 
    </p>
    <p>
       Prima che te ne accorga, il navigatore indica di svoltare su per una stradina sterrata, che con una lieve pendenza ti guida su per la collina. Prendi la svolta e inizi a salire.   
    </p>
    <p>
       L’auto inizia a brontolare saltellando ad ogni buca e ad ogni sasso. La salita continua per venti minuti indisturbata, i versi degli scoiattoli e il canto degli uccelli di accompagnano nel viaggio.  
    </p>
    <p>
       Sul lato della strada noti una piccola effigie in pietra dall’aria antica, raffigura un uomo e una donna abbracciati. Sicuramente non è opera di un artigiano, la fattura è grezza e lo stile poco ricercato, ma sebbene ti sfugga il significato, sei certo che si tratti di un oggetto di natura sacra.   
    </p>
    <p>
       Mano a mano che sali i suoni della selva si fanno più fiochi. 
    </p>
    <p>
       Arrivi finalmente a destinazione. Fermi l’auto di fronte al cancello aperto di una vecchia magione, è interamente in legno e piuttosto grande, probabilmente nato per il passaggio di cavalli e carrozze al suo tempo.    
    </p>
    <p>
       Subito qualcosa attrae il tuo sguardo: il legno è mal tenuto, scheggiato e privo di vernice, il sentiero che dà sulla villa è invaso dalle erbacce e l’erba del giardino è incolta. 
    </p>
    <p>
       <b>Tu:</b> “Non scherziamo...” 
    </p>
    <p>
       Apri la portiera e scendi, guardandoti intorno confuso. Il bosco è in assoluto silenzio, così come la magione. Hai la sensazione di essere l’unica cosa viva presente in questo luogo.   
    </p>
    <p>
       Avvicinandoti noti un cartello in legno invaso dai rampicanti e intravedi le scritte “Mori-ke” e “Bed and Breakfast” sotto il verde. Sei arrivato. 
    </p>
    <p>
        Entri dal cancello e ad ogni passo ti senti meno convinto di essere nel posto giusto. Questa magione non assomiglia per niente alle immagini del volantino.   
    </p>
    <p>
        Nonostante il nome combaci qualcosa non torna, meglio ricontrollare il dépliant.
    </p>
<p>
       Ti volti per tornare alla tua auto, ma prima che te ne accorga sei riverso a terra, con un dolore acuto alla tempia.
 
    </p>
    <p>
        <b>Tu:</b> “Ah!”

    </p>
    <p>
        Ti porti la mano alla testa, ma non c’è sanguinamento. Cosa è successo? È come se ti fossi schiantato contro un muro di cemento.

    </p>
    <p>
        Ti rialzi dolorante, eppure davanti a te non vedi nulla. 

    </p>
    <p>
        <b>Tu:</b> “Ma cosa...?”

    </p>
    <p>
        Ti avvicini di nuovo al cancello, questa volta con una mano avanti a te per precauzione, e proprio quando raggiungi la soglia, la tua mano si ritrova a spingere contro qualcosa.

    </p>
    <p>
        Non riesci a vedere nulla, se non un fascio di energia azzurrino attorno al punto in cui stai spingendo.

    </p>
    <p>
        <b>Tu:</b> “Che diavolo succede?” 

    </p>
    <p>
        Spingi più forte. Nulla. Cominci a battere i pugni sulla barriera invisibile.

    </p>
    <p>
        <b>Tu:</b> “Aiuto! C’è nessuno?! Aiutatemi!”

    </p>
    <p>
        Gridi, ma nessuno risponde. 

    </p>

    
    <p>
        Cosa fai?
        <button onclick="window.location.href='c2-3.html'">Entra nella Magione</button>
        <button onclick="window.location.href='c2-2.html'">Osservi il cortile</button>
    </p>
</body>
