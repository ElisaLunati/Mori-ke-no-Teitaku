<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
  Perchè farti una rivelazione solo ora? Avrebbe potuto farlo in qualsiasi momento, aiutarti a capire. E’ chiaro che sia solo il sotterfugio di un demonio messo all’angolo.
</p>
<p>
  Isamu: ”Questa è la tua fine!”
</p>
<p>
  Riprendi a scalfire il pilastro colpo dopo colpo, il metallo vibra risuonando nell’intera stanza. Sei madido di sudore, coperto di polvere e detriti, esausto per lo sforzo, ma non ti fermi.
</p>
<p>
  Un grosso tocco di cemento si stacca dalla colonna, rivelando parte di un busto rattrappito e mummificato. La sua pelle sembra cuoio, i suoi tratti somatici sono andati persi lasciando solo un’anonima figura contorta.
</p>
<p>
  Isamu: “Dorokujin, è fuori!”
</p>
<p>
  Il grido di Noburo ti fa perdere l’equilibrio e cadi a terra, batti la testa su un blocco di cemento e il piccone ti scappa di mano e scivola a un metro da te. Noburo con rinnovata forza dà un violento strattone e guadagna terreno su Dorokujin, che fa sempre più fatica a respingere l’offensiva.
</p>
<p>
  Fatichi a tenere gli occhi aperti, non riesci a orientarti e tantomeno ad alzarti.
</p>
<p>
  Dorokujin: “Isamu! Alzati!”
</p>
<p>
  La voce di Dorokujin ti arriva ovattata, spazi sul pavimento con le mani in cerca di un appiglio per alzarti, ma trovi solo frammenti aguzzi che ti graffiano la pelle.
</p>
<p>
  Dorokujin: “Alzati!”
</p>
<p>
  Sbatti le palpebre e il mondo ritorna a colori, i suoni della battaglia, il dolore alla nuca, l’adrenalina che ti fa sfrigolare la pelle.
</p>
<p>
  Ti lanci verso il piccone.
</p>
<p>
  Isamu: “RRRAAGH!”
</p>
<p>
  Con un solo movimento ti alzi facendo roteare il piccone come un martello, conficcandolo dritto nel costato di Noburo. Non c’è né sangue né corpo, eppure la punta rimane incastrata nell’ammasso di energia facendolo urlare di dolore.
</p>
<p>
  Cadi nuovamente per i tremori, ma Dorokujin riesce ad approfittare di quest’apertura. Si divincola dalla stretta dell’avversario e si getta dritto verso la colonna.
</p>
<p>
  Noburo prova ad afferrargli un braccio per trattenerlo, ma con una gomitata si libera e riesce a raggiungere il suo cadavere. Le punte delle dita di Dorokujin si ricoprono di un velo di luce.
</p>
<p>
  Noburo: “NOO!”
</p>
<p>
  Al solo contatto con il corpo un fascio di luce abbagliante investe te e tutta la casa.
</p>
<p>
  Lentamente riapri gli occhi. Sei ancora disteso a terra, il soffitto crepato della mensa riempie il tuo spazio visivo.
</p>
<p>
  Isamu: “...”
</p>
<p>
  Hai la gola riarsa, senti male dappertutto e sei completamente privo di forze. Vedi Dorokujin, ancora nella sua forma fisica, entrare da un angolo del tuo sguardo. Si mette le mani ai fianchi e sorride soddisfatto.
</p>
<p>
  Dorokujin: “Tu guarda... sei ancora vivo.”
</p>
<p>
  Sbuffi, un po’ infastidito, ma anche un po’ divertito dal commento. A fatica ti rimetti in piedi, pezzi di cemento e legno ti cadono di dosso. Hai polvere ovunque. Tossisci.
</p>
<p>
  Isamu: “Non sai far comparire divinamente un bicchiere d’acqua, vero?”
</p>
<p>
  Dorokujin ridacchia e ti dà una pacca sulla schiena tanto forte da farti quasi cadere di nuovo a terra. Ha fatto male.
</p>
<p>
  Dorokujin: “Non essere così mogio! Abbiamo vinto!”
</p>
<p>
  Tossisci ancora.
</p>
<p>
  Isamu: “Sono un vincitore molto assetato...”
</p>
<p>
  Ti tocchi la nuca e vedi che il tuo palmo è sporco di sangue. Speri che non sia niente di grave, mais di certo ti senti ancora stordito, fatichi a mettere insieme i pensieri.
</p>
<p>
  Dorokujin: “Tsk, umani...”
</p>
<p>
  Ti metti a sedere su un grosso pezzo crollato dal tetto e riposi un po’. Ti sistemi i capelli, ti sbatti lo sporco giù di dosso e rifletti. E’ finita, puoi andartene. Ce l’hai fatta. Tiri un enorme sospiro di sollievo, senti un enorme peso abbandonare il tuo corpo. Chissà come spiegherai a tuo padre la ferita...
</p>
<p>
  Dorokujin: “Beh, il tuo lavoro è finito. Sei stato un valido alleato, Isamu Goto.”
</p>
<p>
  Ghigni e rispondi giusto con un cenno della testa. Dorokujin si scrocchia le dita, poi il collo.
</p>
<p>
  Dorokujin: “E’ ora di fare pulizia.”
</p>
<p>
  In un primo momento non capisci a cosa si stia riferendo, ma poi realizzi che intende far pulizia degli altri fantasmi. Inclusa Yoshiyū. 
</p>

    <p>
        Accetti la sua fine o ti opponi?
        <button onclick="risposta_c5v5();">Non ti opponi</button>
        <button onclick="risposta_c5v6();">Ti opponi</button>
    </p>
</body>
