<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 3</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
  Kyōrinrin sibila vistosamente, stizzito dal tuo successo. La sua postura si fa più curva, come fosse pronto a saltarti addosso per morderti. È ferito dal fallimento, ma nei suoi occhi cominci a intravedere rispetto nei tuoi confronti.
</p>
<p>
  Kyōrinrin: “Corretto. È il tuo turno, umano.”
</p>
<p>
  Sei sollevato, ma non è ancora finita. Kyōrinrin deve ancora perdere. Fai un passo avanti e porti le mani dietro la schiena.
</p>
<p>
  Isamu: "Non sono una stalla, ma ho cavalli in pancia, non mangio, ma bevo. Non cammino, ma corro, dormo e mi sveglio con una chiave. Chi sono?"
</p>
<p>
  Kyōrinrin, dapprima sicuro di sè, si fa prima pensoso, poi infastidito mentre farfuglia possibili soluzioni.
</p>
<p>
  Kyorinrin: “Cosssa sssarà mai... un qualche ssspirito? Mah no... mi sssveglio con una chiave... che vuol dire... non ha sssenssso...”
</p>
<p>
  Trascorrono alcuni minuti senza che Kyōrinrin fornisca la sua risposta.
</p>
<p>
  Kyorinrin: “È impossssibile, non esssissste una risssposssta logica a questo indovinello! Mi ssstai ingannando!”
</p>
<p>
  Sorridi, concedendoti di darti qualche aria.
</p>
<p>
  Isamu: “Vuoi sapere la risposta?”
</p>
<p>
  Kyōrinrin: “No!”
</p>
<p>
  Sbraita Kyōrinrin in modo infantile, rannicchiandosi su sé stesso per continuare a pensare. I suoi farfuglii si fanno più veloci e nervosi.
</p>
<p>
  Kyōrinrin: “Sssì!”
</p>
<p>
  Si arrende infine, ferito nell’orgoglio da quell’ammissione.
</p>
<p>
  Kyōrinrin: “Dammi la risspossta.”
</p>
<p>
  Sfoggi un ampio sorriso sollevato che non fa che innervosire Kyōrinrin ulteriormente.
</p>
<p>
  Isamu: “La risposta è l’automobile. Nel caso della mia è un modello da 78 cavalli di potenza, beve circa 6.8 litri di carburante ogni 100 km percorsi, corre ad una velocità massima di 170 km/h e si sveglia con questa chiave qui”.
</p>
<p>
  Rispondi con la sicurezza di un professionista che ha venduto centinaia di auto di questo modello, e procedi a mostrare la chiave della tua auto. Le pupille di Kyōrinrin si assottigliano e su di lui ha il sopravvento la curiosità. Striscia sul pavimento e si avvicina alla chiave tanto da toccarla quasi col muso.
</p>
<p>
  Kyōrinrin: ” Automobile? Che marchingegno è mai quesssto... posssibile ci sssia qualcosssa che non conosssco...”
</p>
<p>
  Isamu: “E se non mi credi la mia auto è parcheggiata proprio qui fuori”.
</p>
<p>
  Una delle volpi zampetta fino a Kyorinrin e richiama la sua attenzione tirando leggermente una delle pergamene che lo compongono con i denti.
</p>
<p>
  Spirito Volpe: “Capo... penso che l’umano stia dicendo la verità... l’ho visto arrivare su uno strano carro velocissimo”.
</p>
<p>
  L’orgoglio di Kyōrinrin gli scivola addosso come una corazza slacciata, lasciando in mostra solo la sua essenza curiosa e studiosa. C’è rispetto nel suo sguardo, e l’umiltà di uno sconfitto. Lentamente si rimette diritto e annuisce in tua direzione.
</p>
<p>
  Kyōrinrin: “Hai vinto onessstamente, onorerò il mio patto. Domanda ciò che desssideri, umano.”
</p>
<p>
  Isamu: “Sto cercando uno spirito che dimora qui, nella magione. So che è molto potente e che in qualche modo governa i muri.”
</p>
<p>
  Gli occhi di Kyōrinrin hanno un lampo di comprensione. E’ chiaro che abbia capito di chi tu stia parlando.
</p>
<p>
  Kyōrinrin: “Capisssco.”
</p>
<p>
  Lancia un’occhiata ricca di sottintesi ai suoi aiutanti, e questi si lanciano di corsa contro le pareti. Vi spariscono all’interno come si fossero tuffati in una fonte d’acqua, La stanza comincia a brillare di un bagliore violaceo.
</p>
<p>
  Isamu: “Cosa stanno facendo?”
</p>
<p>
  Kyōrinrin: “Ssi asssicurano che la nossstra converssazzzione rimanga privata. L’esssere che ssstai cercando sssi chiama Noburo Hitobashira, e la sssua sssstoria è molto più antica della tua, della mia o di quella di chiunque altro in quesssta magione, inclussso Dorokujin.”
</p>
<p>
  Kyōrinrin alza gli occhi in alto, ma non guarda al cielo. Sta scrutando il soffitto.
</p>
<p>
  Kyōrinrin: “C’è ssstato un tempo in cui, sseppur rare, sssi credeva che certe barbarie compiacesssero i Kami. Noburo è una delle vittime di quelle atrocità.”
</p>
<p>
  Kyōrinrin si volta e si allontana verso una pila di libri in un angolo, trafficando con i tomi in cerca di qualcosa.
</p>
<p>
  Kyōrinrin: “Fu ssstrappato alla ssua famiglia e sssepolto vivo nelle fondamenta di quesssto edificio, come tributo ai Kami per asssicurarne la ssstabilità imperitura.”
</p>
<p>
  Prende un libro e lo apre a una specifica pagina, dove un’antica illustrazione raffigura la pratica che sta descrivendo. Per quanto lo stile sia semplice, la sua cruenza ti stringe lo stomaco.
</p>
<p>
  Kyōrinrin: “Ironicamente, tutto ciò che di imperituro vi è ssscaturito è ssstata l’esssissstenza di Noburo ssstessso. Il ssuo rancore l’ha tenuto legato a quessto piano di esssissstenza come uno ssspirito maligno, ma la sssanguinossità della sssua sssepoltura lo ha indisssolubilmente incatenato al mondo mortale.”
</p>
<p>
  Kyōrinrin chiude il libro e con cura lo ripone al suo posto.
</p>
<p>
  Kyōrinrin: “Nei sssecoli il sssuo rancore sss’è accressciuto sssempre più, e con essso il sssuo potere, tanto da eguagliare quello di un Kami, almeno entro i sssuoi confini. Lui vede e sssente ogni cosssa qui dentro.”
</p>
<p>
  Non sei solo nel tuo stupore, anche Yoshiyū ascolta incredula. Ora capisci il perchè di quello strano incantesimo sui muri.
</p>
<p>
  Kyōrinrin: “Non è né ssspirito, nè mortale, vive in un indefinito punto nel mezzzo.”
</p>
<p>
  Isamu: “E qual è il suo scopo?”
</p>
<p>
  Kyōrinrin ridacchia.
</p>
<p>
  Kyōrinrin: “Sssecondo te? Reclamare ciò che è ssuo. Quesssto edificio è la ssua casssa, il sssuo potere e la ssua bara al contempo. Non lassscerà mai che Dorokujin ssse la prenda. Per quesssto molti ssspiriti migrano qui. Qui abbiamo un protettore.”
</p>
<p>
  Isamu: “Dove si trova esattamente?”
</p>
<p>
  Kyōrinrin: “Chi lo sssa? La natura ambigua del sssuo spirito lo rende impercettibile a noi ssspiriti. Sse vuoi trovarlo, dovrai farlo da sssolo. Chisssà che i tuoi occhi cosssì limitati non ottengano migliori risssultati dei nossstri.”
</p>
<p>
  Offri un inchino grato allo spirito di carta.
</p>
<p>
  Isamu: “Ti ringrazio Kyōrinrin, mi hai molto aiutato.”
</p>
<p>
  Kyōrinrin: “Non ringrazzziare. Ssse non fosssi vincolato da un patto ti avrei uccissso per avermelo chiesssto. Ora andatevene, il mio dovere è asssolto.”
</p>
<p>
  Annuisci. In silenzio esci dalla magione e ti rechi in giardino.
</p>
<p>
  Isamu: “Dorokujin!”
</p>
<p>
  Chiami nel vento, e in un baleno l’aria si fa satura.
</p>
<p>
  Dorokujin: “Isamu... Hai novità?”
</p>
<p>
  Spieghi a Dorokujin quanto accaduto e ciò di cui sei venuto a conoscenza.
</p>
<p>
  Dorokujin: “Davvero un ottimo lavoro, hai superato ogni mia aspettativa. Sei un aiutante eccellente.”
</p>

    <h1>FINE CAPITOLO 3</h1>
    <p>
        Cosa vuoi fare?
        <button onclick="window.location.href='c4-1.html'">Vai al capitolo 4</button>
        <button onclick="TornaHome();">Torna alla home</button>
    </p>
    <script>
        salvaVariabile('FinaleFantasmiD', 1);
    </script>
</body>