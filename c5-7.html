<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p2" style="display: none;">
        <p>
  Ti volti verso Noburo con uno sguardo disperato, provi ad aprire la bocca, ma vieni interrotto.
</p>
<p>
  <b>Noburo:</b> “Molto bene. Cominciamo allora”
</p>
<p>
  La sua voce risuona solenne, tanto da zittire Kyōrinrin. Invece, è Yoshiyū a fare un passo avanti.
</p>
<p>
  <b>Yoshiyū:</b> “Basta. Non voglio che nessuno di voi debba morire.”
</p>
<p>
  <b>Noburo:</b> “Non morirò.”
</p>
<p>
  Ripete Noburo. Yoshiyū gli offre un sorriso gentile, per quanto amaro.
</p>
<p>
  <b>Yoshiyū:</b> “Noburo... se ti succedesse qualcosa, con te morirebbe anche lo spirito di questo luogo. Il futuro di quelli come noi ha in te le sue fondamenta.”
</p>
<p>
  Noburo ammutolisce.
</p>
<p>
  Yoshiyū sfiora delicatamente il bordo ruvido di Kyōrinrin.
</p>
<p>
  <b>Yoshiyū:</b> “E per continuare a vivere avrà bisogno della tua saggia guida.”
</p>
<p>
  Il muso de Kyōrinrin si accartoccia, da tutto sè stesso per non mostrare le proprie lacrime, ma è chiaro che abbia già visto in fondo al discorso.
</p>
<p>
  <b>Kyōrinrin:</b> “Yossshiyū...”
</p>
<p>
  Yoshiyū prende il muso di Kyōrinrin fra le mani e lo accarezza.
</p>
<p>
  <b>Yoshiyū:</b> “Io sono solo una donna che ha fatto il suo tempo. Ho l’opportunità di servire uno scopo meraviglioso... E’ giusto così. Nessuno può vivere per sempre, neppure i morti.”
</p>

    </div>
    <div id="p3" style="display: none;">
        <p>
  Ti volti verso Kyōrinrin con uno sguardo disperato, provi ad aprire la bocca, ma vieni interrotto.
</p>
<p>
  Kyōrinrin fa una smorfia beffarda, sibilando con una strana combinazione di soddisfazione e rassegnazione.
</p>
<p>
  <b>Kyōrinrin:</b> “Anche un umano fa una ssscelta giusssta due volte al giorno...”
</p>
<p>
  Ti lancia un’occhiata complice.<br>
  La volpe assistente si avvicina a lui con gli occhi lucidi, tirando delicatamente una delle sue estremità con i denti.
</p>
<p>
  Spirito Volpe: “Nobile Maestro non può dire davvero. Cosa faremo noi?”
</p>
<p>
  Per un attimo hai l’impressione di vedere i suoi occhi farsi lucidi. Ma forse te lo sei immaginato. Kyōrinrin arruffa il pelo della bestiola con una delle sue pieghe.
</p>
<p>
  <b>Kyōrinrin:</b> “Ve la caverete anche ssssenza di me”.
</p>
<p>
  Kyōrinrin si volta in tua direzione, pronto ad affrontare la sua fine, ma Yoshiyū fa passo avanti.
</p>
<p>
  <b>Yoshiyū:</b> “Basta. Non voglio che nessuno di voi debba morire.”
</p>
<p>
  Kyōrinrin soffia e accartoccia il muso.
</p>
<p>
  <b>Kyōrinrin:</b> “Yossshiyū, è decissso ormai. Fattene una ragione.”
</p>
<p>
  Yoshiyū prende il muso di Kyōrinrin fra le mani e lo accarezza dolcemente. Gli offre un sorriso gentile, per quanto amaro, poi si volta verso la casa.
</p>
<p>
  <b>Yoshiyū:</b> “Noburo... se ti succedesse qualcosa, con te morirebbe anche lo spirito di questo luogo. Il futuro di quelli come noi ha in te le sue fondamenta.”
</p>
<p>
  Noburo ammutolisce. Yoshiyū sfiora delicatamente il bordo ruvido di Kyōrinrin.
</p>
<p>
  <b>Yoshiyū:</b> “E per continuare a vivere avrà bisogno della tua saggia guida.”
</p>
<p>
  Il muso di Kyōrinrin si accartoccia, da tutto sè stesso per non mostrare le proprie lacrime, ma è chiaro che abbia già visto in fondo al discorso.
</p>
<p>
  <b>Kyōrinrin:</b> “...”
</p>
<p>
  <b>Yoshiyū:</b> “Io sono solo una donna che ha fatto il suo tempo. Ho l’opportunità di servire uno scopo meraviglioso... E’ giusto così. Nessuno può vivere per sempre, neppure i morti.”
</p>

    </div>
    <div id="p4" style="display: none;">
        <p>
  Ti volti verso Yoshiyū con uno sguardo disperato, provi ad aprire la bocca, ma vieni interrotto.
</p>
<p>
  Yossshiyū ricambia il tuo sguardo, e nel pozzo profondo dei suoi occhi trovi quieta accettazione. Abbassa le palpebre e annuisce, accettando serenamente il suo destino. Kyōrinrin soffia e accartoccia il muso.
</p>
<p>
  <b>Kyōrinrin:</b> “Yossshiyū, non pensssarci nemmeno!”
</p>
<p>
  Yoshiyū prende il muso di Kyōrinrin fra le mani e lo accarezza dolcemente. Gli offre un sorriso gentile, per quanto amaro, poi si volta verso la casa.
</p>
<p>
  <b>Yoshiyū:</b> “Noburo... se ti succedesse qualcosa, con te morirebbe anche lo spirito di questo luogo. Il futuro di quelli come noi ha in te le sue fondamenta.”
</p>
<p>
  Noburo ammutolisce. Yoshiyū sfiora delicatamente il bordo ruvido di Kyōrinrin.
</p>
<p>
  <b>Yoshiyū:</b> “E per continuare a vivere avrà bisogno della tua saggia guida.”
</p>
<p>
  Il muso di Kyōrinrin si accartoccia, da tutto sè stesso per non mostrare le proprie lacrime, ma è chiaro che abbia già visto in fondo al discorso.
</p>
<p>
  <b>Kyōrinrin:</b> “...”
</p>
<p>
  <b>Yoshiyū:</b> “Io sono solo una donna che ha fatto il suo tempo. Ho l’opportunità di servire uno scopo meraviglioso... E’ giusto così. Nessuno può vivere per sempre, neppure i morti.”
</p>

    </div>
    <p>
  La donna si volta verso gli altri due spiriti sorridendo.
</p>
<p>
  <b>Yoshiyū:</b> “Grazie di avermi ospitata. Per favore prendetevi cura delle mie carpe.”
</p>
<p>
  Si volta nuovamente verso di te, il suo sorriso sincero ti scalda il cuore, nel modo più atroce e doloroso a cui tu riesca a pensare. Ti abbraccia, poggia la sua fronte sulla tua e chiude gli occhi.
</p>
<p>
  Yossshiyū: “Sii felice, d’accordo?”
</p>
<p>
  Con gli occhi ormai bagnati annuisci.
</p>
<p>
  <b>Tu:</b> “Te lo prometto.”
</p>
<p>
  La cosa sembra rasserenare profondamente Yossshiyū.
</p>
<p>
  Yossshiyū: “Bene.”
</p>
<p>
  Il suo sguardo vaga verso la barriera, ma sembra guardare oltre, verso quel poco d’orizzonte che s’intravede tra le fronde. I suoi lunghi capelli neri volteggiano eleganti in aria e una luce inizia a splendere dal suo petto. Si volta nuovamente verso di te.
</p>
<p>
  Yossshiyū: “Grazie Isamu... non dimenticarmi.”
</p>
<p>
  Non riesci a rispondere, la tua gola è stretta dai singhiozzi e dalle lacrime. Vedendoti piangere, anche Yoshiyū comincia a lacrimare, in dignitoso silenzio.
</p>
<p>
  Il corpo della donna inizia a svanire, rimane solo una luce che si libra nell’aria e sciama verso il suo petto. La senti diffondersi in ogni parte del tuo essere, e in poco tempo quella sensazione nauseabonda svanisce. Ti volti, hai l’impressione di sentire una dolce nenia originare dal bosco... ma nessun altro sembra notarla.
</p>
<p>
  Stai ancora piangendo ma realizzi finalmente di essere libero, ti avvicini alla barriera, stendi il braccio e fissi la tua mano muoversi libera nell’aria. La barriera è svanita.
</p>
<p>
  Provi un lieve senso di calore, come un abbraccio delicato che ti pervade.
</p>
<p>
  Non hai idea di quanto tempo sia passato, è il suono della voce de Kyōrinrin a riportarti indietro.
</p>
<p>
  <b>Kyōrinrin:</b> “Beh che assspetti... sssei libero. Rendi fede al desiderio di Yoshiyū ora.”
</p>
<p>
  <b>Tu:</b> “Io... non so davvero come ringraziarvi...”.
</p>
<p>
  Kyōrinrin sorride fugacemente.
</p>
<p>
  <b>Noburo:</b> “Addio. Buona fortuna”.
</p>
<p>
  Arrivi alla tua auto, non sembra vero. Sei libero, ma con il cuore pesante.
</p>
<p>
  Prendi le chiavi dalla tasca, apri la portiera, ti siedi e avvii il motore. Ti asciughi le lacrime con la manica mentre con un ultimo sguardo saluti la magione.
</p>
<p>
  Fai manovra e lentamente ti allontani nel bosco.
</p>
<p>
  La strada del ritorno è lunga e silenziosa.
</p>
<p>
  Nella tua testa risuonano le parole di Yossshiyū e degli altri spiriti.
</p>
<p>
  Ripensi alla tua avventura mentre ti si stringe il cuore.
</p>
<p>
  Lei ti mancherà, ma porterai il suo ricordo con te, per sempre. Terrai fede alla tua promessa.
</p>
<p>
  Ti senti diverso, più coraggioso forse, più sicuro. Forse ora non sei pronto ad affrontare la vita con una nuova grinta... ma lo sarai presto, lo senti. E’ arrivato il momento di concederti un po’ di felicità.
</p>
<p>
  Mentre rimugini sui tuoi pensieri il calore di un tenero abbraccio ti pervade nuovamente.
</p>
<p>
  Ti tocchi il petto e sorridi.
</p>
<p>
  <b>Tu:</b> “A presto.”
</p>


    <h1>FINE</h1>
    <p>
        <button onclick="location.href='inizio.html'">Torna alla home</button>
    </p>
    <script>
        C5P7();
    </script>
</body>