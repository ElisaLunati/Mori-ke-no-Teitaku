<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 2</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
  <div id="p29" style="display: none;">
        <p>
          Mentre scendi le scale una nenia raggiunge le tue orecchie, ovattata, ma la riconosci all’istante. È la voce della donna dello stagno.

        </p>
        <p>
          Sai bene cosa ti aspetta, il solo pensiero di tornare faccia a faccia con quella creatura ti fa gelare il sangue, ma una parte di te al contrario t’irradia forza. La situazione è molto cambiata dal tuo arrivo, ora sai cosa lei sia, cosa sta succedendo in questo luogo. 

        </p>
        <p>
          Per quanto sgradevole, incontrarla è il solo modo che hai a disposizione per vederci più chiaro. Chiudi gli occhi, prendi un bel respiro e ripercorri il corridoio fino a uscire dall’edificio. 
        </p>
    </div>
    <p>
       Raggiunto lo stagno la donna truce si trova ancora lì, persa a fissare il moto danzante delle carpe come se il tempo le scivolasse addosso, privo di significato. Stringi i pugni, le gambe ti cedono, ma non hai alcuna alternativa. Devi capire.   
    </p>
    <p>
      A differenza del vostro precedente incontro, malgrado tu non ti sia ancora avvicinato la donna si volta a guardarti. Gli attimi di silenzio ti sembrano ore, la vedi inclinare la testa come faticasse a metterti a fuoco.
  
    </p>
    <p>
       I suoi lugubri occhi neri s’accendono di un barlume vitale, di una gioia sfumata che a stento risalta sul viso smunto.
    
    </p>
    <p>
      Donna: “Sei tu...”
  
    </p>
    <p>
      La sua voce ha un suono dolce, sollevato persino. La donna si porta lentamente in piedi e si avvicina senza un suono, salvo il fruscio dei capelli nel vento e del kimono nell’erba alta. I suoi passi sono del tutto inudibili.
    
    </p>
    <p>
      Si avvicina sempre più a te, allargando le braccia come se volesse abbracciarti. Le maniche calano lungo gli avambracci mettendone in mostra la natura cadaverica.  
    </p>
    <p>
        Cosa fai?
        <button onclick="risposta_c2p56();">Accetti l’abbraccio</button>
        <button onclick="window.location.href='c2-52.html'">Ti scansi spaventato</button>
        <button onclick="window.location.href='c2-52.html'">Ti scansi confuso</button>
    </p>
    <script>
      C2P56();
    </script>
</body>