<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 2</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p10" style="display: none;">
        <p>
            Ti avvicini lentamente, un po’ incerto, ma combatti la strana sensazione che ti pervade. Non sembra accorgersi della tua presenza, il suono dei tuoi passi non la smuove. 

        </p>
        <p>
            Ti fermi a un paio di passi da lei, da questa distanza noti la natura sfibrata della sua chioma, è disordinata e rovinata, probabilmente appartenente a una donna su di età.

        </p>
        <p>
            Isamu: “Mi scusi...”

        </p>
        <p>
            La donna non risponde.

        </p>
        <p>
            “Signora, si sente bene...?”
        </p>
        <p>
            La donna finalmente reagisce alle tue parole: ruota lentamente il collo in tua direzione, il movimento apre uno spiraglio nel crine scuro.

        </p>
        <p>
            Il suo viso è cadaverico, ha zigomi e occhiaie infossati, la pelle pallida, il collo raggrinzito, come privo di sangue. Ma a paralizzarti sono i suoi occhi.

        </p>
        <p>
            Le sclere e le iridi sono affogate nelle pupille, due sfere di un nero profondo e sofferente. Ti scrutano in un silenzio che ti pare infinito e, per quanto ci provi, non riesci a muovere le gambe, né a proferire parola. Senti come se ti stesse sondando l’anima.

        </p>
        <p>
            Donna: “Ichiro..?”

        </p>
        <p>
            La sua voce ha un suono dolce, ma profondamente malinconico e dolente.
        </p>
    </div>
    <div id="p9" style="display: none;">
        <p>
            La donna reagisce alle tue parole: ruota lentamente il collo in tua direzione, il movimento apre uno spiraglio nel crine scuro e uno solo di quegli occhi ti osserva. Senti come se ti stesse sondando l’anima. 


        </p>
        <p>
            Lei solleva le sopracciglia.


        </p>
        <p>
            Donna: “Ichiro..?”


        </p>
        <p>
            La sua voce ha un suono dolce, ma profondamente malinconico e dolente.


        </p>
        
    </div>
    <p>
       Torni sui tuoi passi di corsa verso il cancello. Spesso ti guardi indietro lungo il tragitto ansimando, ma ogni volta che lo fai trovi la donna ancora lì, sul bordo dello stagno che t’osserva e null’altro.

 
    </p>
    <p>
        Arrivi finalmente al cancello, vedi la tua auto dall’altro lato che ti aspetta: devi andartene di qui, e subito!


    </p>
    <p>
        Ti volti indietro un’ultima volta... e prima che te ne accorga sei riverso a terra, con un dolore acuto alla tempia.



    </p>
    <p>
        Isamu: “Ah!”


    </p>
    <p>
        Ti porti la mano alla testa, ma non c’è sanguinamento. Cosa è successo? È come se ti fossi schiantato contro un muro di cemento.


    </p>
    <p>
        Ti rialzi dolorante, eppure davanti a te non vedi nulla. 


    </p>
    <p>
        Isamu: “Ma cosa...?”

    </p>
    <p>
        Ti avvicini di nuovo al cancello, questa volta con una mano avanti a te per precauzione, e proprio quando raggiungi la soglia, la tua mano si ritrova a spingere contro qualcosa.


    </p>
    <p>
       Non riesci a vedere nulla, se non un fascio di energia azzurrino attorno al punto in cui stai spingendo.



    </p>
    <p>
        Isamu: “Che diavolo succede?” 


    </p>
    <p>
        Spingi più forte. Nulla. Cominci a battere i pugni sulla barriera invisibile.


    </p>
    <p>
        Isamu: “Aiuto! C’è nessuno?! Aiutatemi!”

    </p>
    <p>
        Gridi, ma nessuno risponde. Ti volti, e la donna di poco prima sembra ancora non essere sulle tue tracce. 

    </p>
    <p>
        Provi di nuovo a uscire?
        <button onclick="window.location.href='c2-4.html'">No</button>
        <button onclick="risposta_c2p6();">Sì</button>
    </p>
    <script>
        C2P26();
        trigger_fuga();
    </script>
</body>