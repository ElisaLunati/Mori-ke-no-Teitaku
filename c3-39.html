<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 3</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
  <p>
  Arrivi finalmente alle scale per accedere al primo piano. Senti un gran frastuono provenire dal piano di sopra, come di animali che zampettano avanti e indietro per la soffitta. Poggi il piede sul primo gradino, ma esiti a salire il secondo. Stai andando incontro a uno degli spiriti maggiori... non puoi nascondere di essere molto teso. Non sai come, ma riesci a sentire che lassù non si trova uno spirito qualunque. Dovrai fare attenzione.
</p>
<p>
  D’improvviso senti una voce nella testa, l’aria si fa satura.
</p>
<p>
  <b>Dorokujin:</b> “Isamu.”
</p>
<p>
  <b>Tu:</b> “Dorokujin, che succede?”
</p>
<p>
  <b>Dorokujin:</b> “Sii prudente. In cima a quelle scale dimora Kyōrinrin, il custode della sapienza. E’ un essere avido e pieno di sé... ed è potente. Dimora in questa casa da decenni, ma ancora non sono riuscito a sbarazzarmene... Tieni alta la guardia. Scegli le parole con attenzione.”
</p>
<p>
  <b>Tu:</b> “Ho capito, grazie.”
</p>
<p>
  Hai l’impressione che le tue parole non siano giunte a destinazione. L’aria è tornata leggera e non ottieni risposta. Trattieni un sospiro e ti fai forza.
</p>

  <div id="p21" style="display: none;">
        <p>
  Arrivato in cima ti si presenta davanti uno stretto corridoio chiuso sul fondo e, subito alla tua destra, vedi una porta scorrevole chiusa. Non c’è nessuna targa o insegna a contrassegnarla.
</p>
<p>
  Continui a sentire quell’insalata di rumori provenire dalla stanza, il brusio ti ricorda in parte quello del tuo ufficio, una sorta di grande alveare all’opera.
</p>

    </div>
  <div id="p22" style="display: none;">
        <p>
          Arrivato in cima rivedi il corridoio che hai esplorato in precedenza, con quella stessa porta. La ricordavi silenziosa e chiusa a chiave, ma ora continui a sentire quell’insalata di rumori provenire dalla stanza. Il brusio ti ricorda in parte quello del tuo ufficio, una sorta di grande alveare all’opera  
        </p>
    </div>
    <p>
  Avvicinandoti alla porta senti una voce ovattata provenire dall’interno, ha un suono infido, sibilino, è come se uno spillo s’infilasse delicatamente nei timpani.
</p>
<p>
  <b>Voce:</b> “Sspossstateli lasssù... Ssì, lì...”
</p>
<p>
  Adagi la mano alla porta scorrevole e fai per aprirla, ma questa si spalanca prima ancora che tu faccia forza.
</p>
<p>
  Davanti a te si stanzia una grande libreria diroccata, ricolma di manoscritti, pergamene, libri e reliquie sparse dovunque in un caos che irriterebbe anche gli uomini più disordinati.<br>
  Al centro noti una figura imponente alta quasi fino al soffitto circondata da mucchi di fogli... anzi composta interamente di fogli. Ha l’aspetto di un serpente, con varie pergamene indosso a fargli da abiti e occhi taglienti.
</p>
<p>
  Attorno a lui un branco di volpi spiritiche zampettano su e giù dai mucchi di conoscenza, ciascuna con libri o pergamene nei musi, che efficientemente obbediscono agli ordini impartiti dallo spirito maligno.
</p>
<p>
  Di colpo, questi si volta in tua direzione e gonfia il petto con indignazione. La sua stazza ti intimorisce e muovi mezzo passo indietro.
</p>
<p>
  Kyōrinrin: “Chi è che osssa dissturbare il sssapiente Kyōrinrin!?”
</p>
<p>
  Ti lancia un’occhiata sdegnosa. Lentamente si avvicina trascinandosi sul pavimento. Non riesci a vedere dove finisca la sua figura, i suoi fogli si perdono tra quelli nel pavimento.
</p>
<p>
  Kyōrinrin: “Ah... Tu sssei l’umano...”
</p>
<p>
  Il suo tono non è da meno, è chiaro che la tua presenza lo infastidisce. Deglutisci, fai un bel respiro e cerchi di mostrarti sicuro, ma anche solo guardarlo negli occhi ti viene difficile. E non solo per timore: quello spirito è sottile come un foglio, riesci a vedere un solo occhio per volta.
</p>
<p>
  <b>Tu:</b> “I-io mi chiamo Isamu Goto-”
</p>



    <p>
  Kyōrinrin: Sssì, sssì, affassscinante... Ho già sssprecato fin troppo tempo. Sssono molto impegnato, vattene alla sssvelta e lasciami in pace.”
</p>
<p>
  <b>Tu:</b> “Io... prometto di non rubarle molto tempo. Devo soltanto chiederle una cosa.”
</p>
<p>
  Kyōrinrin: “Sssoltanto chiedermi una cosssa?! Ragazzzo ssstai parlando con il sssapiente Kyōrinrin, nesssuno può ‘sssoltanto chiedermi una cosssa’. Non mettere alla prova la mia pazzzienzzza e torna dal buco da cui sssei venuto.”
</p>
<p>
  Stringe le palpebre e ti fissa un solo occhio, sibilando fra sè e sè con fare seccato. Sembra aver cessato le ostilità, ma non essere convinto di volerti dare la parola.
</p>

    <p>
        Cosa fai?
        <button onclick="risposta_c3v17();">Insisti</button>
        <button onclick="window.location.href='c3-40.html'">Lo aduli</button>
    </p>
    <script>
      C3P39();
    </script>
</body>