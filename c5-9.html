<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
  L’aria è soffocante.
</p>
<p>
  Riprendi fiato, ti fai coraggio e gonfi i polmoni per tirare fuori un po’ di voce nonostante la paura.
</p>
<p>
  <b>Tu:</b> “Dorokujin!!!”
</p>
<p>
  Il nome riecheggia tra le pareti. Una luce abbagliante investe la sala, costringendoti a coprirti gli occhi. A mezzo metro da terra, si materializza quello che sembra un uomo sulla trentina, ha lineamenti fini e taglienti, un corpo slanciato e muscoloso e lunghissimi capelli setosi di un colore dorato. Si volta in tua direzione con un sorrisetto complice.
</p>
<p>
  <b>Dorokujin:</b> “E’ bello vedersi di persona finalmente.”
</p>
<p>
  Non riesci a condividere la sua leggerezza.
</p>
<p>
  Kami: ”Sento la sua presenza, è qui ne sono certo.”
</p>
<p>
  Senti salire l’adrenalina, sta per iniziare lo scontro.
</p>
<p>
  All’aura di Dorokujin senti sommarsi una presenza più asfittica e tetra, lo riconosci subito, è Noburo. Dal pilastro portante posto in un angolo vedi fuoriuscire una sagoma snella e allungata, composta di energia densa, ha un colore violaceo che schiarisce dal centro verso l’esterno, aguzzi occhi rossi ed emana scariche vive da ogni punto.
</p>
<p>
  Dorokujin non sembra accorgersi di lui fin quando non fuoriesce del tutto dalla parete.
</p>
<p>
  <b>Noburo:</b> ”Lasciate il mio dominio, intrusi!”
</p>
<p>
  La sua voce scuote il tuo intero corpo dal di dentro, esplosiva come il rombo di un tuono. Dorokujin scoppia a ridere, apparentemente non toccato dall’intimidazione.
</p>
<p>
  <b>Dorokujin:</b> “Il TUO dominio?”
</p>
<p>
  La rabbia di Noburo sfocia in un basso ringhio.
</p>
<p>
  <b>Noburo:</b> “Ogni pietra, asse e colonna di questa magione sono parte di me... sono le mie braccia e le mie gambe, il mio cuore pulsante! Io sono la magione!”.
</p>
<p>
  Come un battito di cuore, il pavimento e le mura iniziano a tremare a ritmo regolare.<br>
  Sai che Noburo sta recitando la sua parte, ma lo fa in modo veramente spaventoso.
</p>
<p>
  <b>Dorokujin:</b> ”Sei solo un parassita dal grande ego... accetta la tua fine. La magione ha già un padrone.”
</p>
<p>
  Raccogli le forze, stringi il piccone e, cercando di non cadere per via dei forti scossoni, ti avvicini alla parete.
</p>
<p>
  Ti fermi a riflettere.
</p>
<p>
  Poco dopo Dorokujin si scaglia contro il demone. Sobbalzi all’udire le grida dei due che si caricano l’un l’altro.
</p>
<p>
  I tuoi occhi cercano la colonna. A carponi sgattaioli fino al piccone e lo afferri, stringi i denti sopportando l’ennesima fitta e tremolante ti alzi, sostenendo il tuo passo con la mano al muro. Carichi in spalla il piccone e con un urlo sofferente scagli il primo colpo nella pietra.
</p>
<p>
  Un pezzo di colonna si sgretola, mostrando il viso raggrinzito del corpo di Noburo. I suoi occhi si spalancano.
</p>
<p>
  <b>Noburo:</b> “Umano fermati! Non capisci che ti ha ingannato?!”
</p>
<p>
  <b>Tu:</b> “Che stai dicendo!?”
</p>
<p>
  Noburo:”Stammi almeno a sentire!”
</p>
<p>
  <b>Dorokujin:</b> “Che cosa aspetti Isamu?!”
</p>

    <p>
        Cosa fai?
        <button onclick="risposta_c5p9();">Lo zittisci</button>
        <button onclick="window.location.href='c5-11.html'">Lo ascolti</button>
    </p>
</body>
