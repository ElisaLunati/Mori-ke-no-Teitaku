<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p7" style="display: none;">
        <p>
           Ti avvii a passo svelto verso la cassettiera sottosopra. Incurante, scaraventi il mobile a terra e, con il piccone in spalla, scagli un primo colpo contro il muro retrostante. Una, due... tre volte, ma i tuoi sforzi rivelano soltanto delle pietre bloccate in quel che sembra essere cemento. 
        </p>
    </div>
    <div id="p8" style="display: none;">
        <p>
           Scaraventi entrambe le calligrafie a terra e ne resta l’alone di pittura pulita sul muro. Scagli una serie di colpi, grugnendo con ciascuno per la fatica. Continui disperato alla ricerca di qualsiasi cosa, ma ti fermi nel momento in cui buchi il muro e intravedi la cucina dietro ad esso. 
        </p>
    </div>
    <div id="p9" style="display: none;">
        <p>
  Ti allontani, asciugandoti la fronte dal leggero strato di sudore. Mentre guardi accigliato il muro davanti ai tuoi occhi, la polvere sollevata dalle pietre spezzate crea una nebbiolina fastidiosa. Starnutisci grattandoti il naso per l’irritazione e ti sfreghi gli occhi, ma quando li riapri ti sembra di avere le allucinazioni.
</p>
<p>
  La tua ombra viene proiettata sul muro, una fonte di luce violacea si erge esattamente alle tue spalle e la polvere sembra infittirsi per la luminosità. Allo stesso tempo senti una presenza asfittica e tetra proprio dall’origine di quel bagliore.
</p>
<p>
  Non fai in tempo a girarti che vieni colpito dietro alle ginocchia e fatto cadere a terra. Sei un po’ stordito, l’attacco ti ha colto alla sprovvista. Da terra intravedi una figura snella e allungata, composta di energia densa che schiarisce dal centro verso l’esterno, e due aguzzi occhi rossi. Noburo emana scariche vive da ogni punto. I battiti del cuore ti aumentano, salgono fino a martellarti le orecchie.
</p>
<p>
  <b>Noburo:</b> “Punto sbagliato...”
</p>
<p>
  La sua voce è profonda e vibrante, come se la terra stessa parlasse. L’essere ghigna e prova a calpestarti, riesci a schivarlo al pelo rotolando di fianco e ti rialzi di fretta. Sul pavimento dov’eri disteso vedi una ragnatela di crepe che prima non c’erano. Saresti potuto essere tu.
</p>
<p>
  Alzi il piccone per proteggerti, ma un secondo colpo del demonio è sufficiente a scagliarti contro la parete.
</p>

    </div>
    <div id="p10" style="display: none;">
        <p>
  Ti avvicini alla colonna che ti è sempre sembrata particolare. Ne sfiori la superficie con le dita, sperando di percepire qualche segnale. Non aspetti altro, con convinzione porti il piccone in spalla e scagli un primo colpo contro la pietra.
</p>
<p>
  Le pareti iniziano a tremare. Questo era il segnale di cui avevi bisogno, ti mordi le labbra ripetendo l’azione, colpisci ancora e ancora, finché non noti un qualcosa di strano. Dal pilastro emerge un fascio di luce livida. Ti allontani corrucciato nel vedere fuoriuscire una sagoma snella e allungata composta di energia densa, ha un colore violaceo che schiarisce dal centro verso l’esterno, aguzzi occhi rossi ed emana scariche vive da ogni punto.
</p>
<p>
  Intimorito indietreggi. I muri si scuotono e senti come mancarti l’aria, ma non è solo la polvere. Quella presenza è soffocante.
</p>
<p>
  La creatura libera un urlo disumano che echeggia nella magione intera. Ti tappi le orecchie, stordito per la potenza del grido, e prima che te ne renda conto un colpo al costato ti scaglia attraverso la stanza contro la parete opposta.
</p>

    </div>
    <p>
  L’impatto ti strappa l’aria dai polmoni e un urlo soffocato. Ti accasci a terra, il piccone cade a terra poco lontano da te.
</p>
<p>
  Provi a muoverti, ma sei colpito da una violenta fitta al torace. Speri che il tuo corpo s’alzi per miracolo, ma la speranza inizia ad affievolirsi. Getti la testa indietro e annaspi. Sostieni lo sguardo dell’essere davanti a te, non hai intenzione di abbassarlo.
</p>
<p>
  Noburo ghigna, guardandoti dall’alto al basso e piano s’avvicina.<br>
  All’improvviso l’aria si addensa ancor di più ed una voce spezza la tensione.
</p>
<p>
  <b>Dorokujin:</b> “Idiota! Cos’hai in testa?!”
</p>
<p>
  L’attenzione di entrambi viene rapita da una luce abbagliante che investe la sala, che ti costringe a coprire gli occhi. Sulla soglia della stanza, a mezzo metro da terra, si materializza quello che sembra un uomo sulla trentina, ha lineamenti fini e taglienti, un corpo slanciato e muscoloso e lunghissimi capelli setosi di un colore dorato. Il viso porta con sè un’espressione adirata.
</p>
<p>
  La figura di Noburo scintilla più intensamente. Una risata nervosa percorre le pareti, ma non è chiaro da dove provenga.
</p>
<p>
  <b>Noburo:</b> “Ti stavo aspettando...”
</p>
<p>
  I due si guardano intensamente, la luce che emettono si proietta sui muri creando sfumature di un intenso arancione dove s’incontrano. Strabuzzi gli occhi dalla sorpresa, non ti aspettavi di vederlo materializzarsi. Dorokujin ghigna.
</p>
<p>
  <b>Dorokujin:</b> “Nascosto in un muro?”
</p>
<p>
  Noburo grugnisce infastidito, voltandosi per intero verso il kami.
</p>
<p>
  <b>Noburo:</b> “Sappiamo entrambi che non riuscirai a battermi, non ne sei all’altezza da tempo.”
</p>
<p>
  Osservi i movimenti di Noburo cercando di leggerne una qualche intenzione, ma la sua figura immota ti è indecifrabile. Deglutisci, lanci uno sguardo al Kami; sembri cogliere un alone di paura dietro ai suoi occhi, ma lui non ti dà attenzione per non perdere di vista il suo avversario.
</p>
<p>
  Ti fermi a riflettere.
</p>
<p>
  Poco dopo Dorokujin si scaglia contro il demone. Sobbalzi all’udire le grida dei due che si caricano l’un l’altro.<br>
  I tuoi occhi cercano la colonna. A carponi sgattaioli fino al piccone e lo afferri, stringi i denti sopportando l’ennesima fitta e tremolante ti alzi, sostenendo il tuo passo con la mano al muro. Carichi in spalla il piccone e con un urlo sofferente scagli il primo colpo nella pietra.
</p>
<p>
  I muri iniziano a tremare, un urlo ancor più intenso viene liberato nell’aria e capisci di essere vicino all’obiettivo. Polvere inizia a cadere dal soffitto, devi sbrigarti. Sferri un secondo colpo.<br>
  Noburo cerca di dimenarsi e raggiungerti, ma ad ogni tentativo Dorokujin lo assale e lo blocca. Le due forze sovrannaturali si danno incessante battaglia faticando a prevaricare sull’altro. Al terzo colpo il demone urla ancora, ma Dorokujin sembra essere in svantaggio. E’ ansimante ed è chiaro che non sarà in grado di continuare a lungo. La sua energia va esaurendosi.
</p>
<p>
  <b>Dorokujin:</b> “Che cosa aspetti Isamu?!”
</p>
<p>
  Carichi il piccone sulla spalla e con tutta la forza che hai lo scagli ancora contro la superficie ormai in frantumi. Insisti con un’altra serie di colpi finché il fianco della colonna non cede con un boato.
</p>
<p>
  Un urlo assordante risuona da essa, la polvere si dirada mostrando un viso mummificato che sporge dal cemento. Ti si stringe lo stomaco, ma la stanchezza inizia a farsi sentire maggiormente delle tue paure. Asciughi velocemente la fronte e riprendi a scalfire il pilastro colpo dopo colpo, il metallo vibra risuonando nell’intera stanza. Sei madido di sudore, coperto di polvere e detriti, esausto e tremante per lo sforzo, ma non ti fermi.
</p>
<p>
  Un grosso tocco di cemento si stacca dalla colonna, rivelando parte di un busto rattrappito e mummificato. La sua pelle sembra cuoio, i suoi tratti somatici sono andati persi lasciando solo un’anonima figura contorta.
</p>
<p>
  <b>Tu:</b> “Dorokujin, è fuori!”
</p>
<p>
  Il grido di Noburo ti fa perdere l’equilibrio e cadi a terra, batti la testa su un blocco di cemento e il piccone di scappa di mano e scivola a un metro da te. Noburo con rinnovata forza dà un violento strattone e guadagna terreno su Dorokujin, che fa sempre più fatica a respingere l’offensiva.
</p>
<p>
  Fatichi a tenere gli occhi aperti, non riesci a orientarti e tantomeno ad alziti.
</p>
<p>
  <b>Dorokujin:</b> “Isamu! Alzati!”
</p>
<p>
  La voce di Dorokujin ti arriva ovattata, spazi sul pavimento con le mani in cerca di un appiglio per alzarti, ma trovi solo frammenti aguzzi che ti graffiano la pelle.
</p>
<p>
  <b>Dorokujin:</b> “Alzati!”
</p>
<p>
  Sbatti le palpebre e il mondo ritorna a colori, i suoni della battaglia, il dolore alla nuca, l’adrenalina che ti fa sfrigolare la pelle. La mansione trema come mai prima d’ora.
</p>
<p>
  Ti lanci verso il piccone.
</p>
<p>
  <b>Tu:</b> “RRRAAGH!”
</p>
<p>
  Con un solo movimento ti alzi facendo roteare il piccone come un martello, conficcandolo dritto nel costato di Noburo. Non c’è né sangue né corpo, eppure la punta rimane incastrata nell’ammasso di energia facendolo urlare di dolore.
</p>
<p>
  Sfili il piccone dal suo corpo incandescente e, sfidando i crampi, ti dirigi fermamente verso la colonna ormai quasi del tutto inesistente. Dorokujin riesce ad approfittare della tua mossa per svincolarsi dalla presa di Noburo e stringerlo a sua volta in una morsa.
</p>
<p>
  Noburo urla impotente.
</p>
<p>
  Lanci un ultimo grido e sollevi il piccone sopra la testa.
</p>
<p>
  <b>Dorokujin:</b> “ISAMU NO! FERMO!”
</p>
<p>
  <b>Noburo:</b> “NOO!”
</p>
<p>
  Con tutta la tua forza conficchi il piccone nel cranio del cadavere. La figura violacea s’irrigidisce e in pochi momenti svanisce nell’aria.
</p>
<p>
  <b>Dorokujin:</b> “CHE COSA HAI FATTO?!”
</p>
<p>
  Non capisci cosa tu abbia fatto di sbagliato, Noburo è appena morto, la battaglia è vinta, eppure Dorokujin sembra tutt’altro che sereno. Lo vedi guardarsi intorno terrorizzato, il suo viso è pallido.<br>
  Iniziano a crollare pezzi di soffitto, i muri oscillano e avverti dei pesanti tonfi in lontananza.
</p>
<p>
  Le scosse ti rispediscono a terra, il fragore del crollo rende tutto sfocato e indecifrabile, ogni cosa oscilla e trema, detriti cadono ovunque attorno a voi.
</p>
<p>
  Dorokujin solleva le braccia, le sue mani si ricoprono di un manto di luce e per un breve momento tutto s’arresta. Vedi i suoi muscoli sottoposti a uno sforzo incredibile, il suo viso teso e travolto da innumerevoli emozioni.
</p>
<p>
  <b>Dorokujin:</b> “NON PUO’ FINIRE COSI’, NON DOPO TUTTO QUELLO CHE HO FATTO!”
</p>
<p>
  Sbraita, ma poco a poco lo sforzo lo mette in ginocchio. Il suo potere non riesce a contrastare il crollo, poco a poco ne sta venendo sopraffatto. Che cosa hai fatto? Tutto questo è colpa tua?
</p>
<p>
  Dorokujin lancia un urlo assordante, un’esplosione di luce ha origine dal suo corpo... e perdi i sensi.
</p>
<p>
  Lentamente riapri gli occhi. Sei ancora disteso nella stessa posizione di prima, senti il sapore della polvere sulle labbra e il gelo del pavimento sulla nuca. Il soffitto crepato della mensa riempie il tuo spazio visivo.
</p>
<p>
  <b>Tu:</b> “...”
</p>
<p>
  Hai la gola riarsa, senti male dappertutto e sei completamente privo di forze. Provi a parlare ma riesci ad emettere un sussurro inudibile pure per te stesso. Inclini la testa per prendere visione maggiore della stanza, oramai quasi totalmente in macerie. Ti chiedi per quanto tempo tu sia stato a terra, senza nessun riferimento inizi a credere di essere morto. Fai un ultimo sforzo, sentendo la gola bruciare.
</p>
<p>
  <b>Tu:</b> “Dorokujin?”
</p>
<p>
  Un silenzio immobile ti circonda. Ti sollevi da terra quanto basta per sederti, ogni tuo movimento genera fitte lancinanti che ti rimbombano in testa.
</p>
<p>
  Sospiri confuso e riprovi con voce più viva.
</p>
<p>
  <b>Tu:</b> “Dorokujin? C’è nessuno?”
</p>
<p>
  Ascolti attentamente in attesa di qualsiasi cosa, un rumore, una risposta... Avverti i muri tremare leggermente e inconsciamente il battito aumenta nuovamente. Ti guardi attorno allarmato, finché una voce familiare non interrompe la quiete.
</p>
<p>
  <b>Dorokujin:</b> “Tu guarda... sei ancora vivo.”
</p>
<p>
  Sobbalzi, preso alla sprovvista e sbuffi, un po’ infastidito ma anche divertito dal commento.<br>
  Ti tocchi la nuca e vedi che il tuo palmo è sporco di sangue. Speri che non sia niente di grave, ma di certo ti senti ancora stordito, fatichi a mettere insieme i pensieri. Cerchi da dove possa provenire la voce del Kami, ma il riverbero che rimbalza da una parete all’altra non ti permette di capire dove si trovi. A fatica ti rimetti in piedi, scrollandoti la polvere di dosso. Tossisci.
</p>
<p>
  Dorokujin sbuffa sonoramente.
</p>
<p>
  <b>Dorokujin:</b> “Oh insomma, hai colpito così forte la testa?”
</p>
<p>
  D’improvviso la sua voce sembra più nitida, ti giri verso il pilastro crollato e intravedi un luccichio dorato mischiato con la polvere. Sei confuso.
</p>
<p>
  <b>Tu:</b> “Cos’è successo...?”
</p>
<p>
  Sei sfiancato, ti accasci a terra vicino ai resti di pietra e stendi gli arti indolenziti per riposare.
</p>
<p>
  <b>Dorokujin:</b> “Abbiamo vinto.”
</p>
<p>
  Sorridi amaramente ripensando agli attimi di incertezza e di terrore. Annuisci distrattamente, finalmente contento e sollevato che sia tutto finito, ma la voce di Dorokujin non trasmette gioia. Senti pentimento, sconforto. Cala nuovamente il silenzio, questa volta è più pesante e pieno di consapevolezza. La magione è ridotta malissimo. Il Kami sospira profondamente.
</p>
<p>
  <b>Dorokujin:</b> ”Ho cercato di proteggere questo luogo... ma ho finito col distruggerlo. Non sono stato all’altezza del mio compito... Io sono... un fallimento. Come Kami, come guardiano.”
</p>
<p>
  Non sai cosa dire. Ti aspettavi molte cose... ma questo no.
</p>
<p>
  <b>Tu:</b> “Dove sei?”
</p>
<p>
  Senti una risata amara diffondersi nella magione.
</p>
<p>
  <b>Dorokujin:</b> “Non lo trovi ironico? Sono diventato lo stesso male che ho sempre cercato di cancellare.”
</p>
<p>
  <b>Tu:</b> “Ma cosa...”
</p>
<p>
  <b>Dorokujin:</b> “Il corpo di Noburo era troppo profondamente intrecciato alla magione... Era lui stesso a tenerla in piedi con la sua energia vitale. Ora io ho preso il suo posto.”
</p>
<p>
  Ti guardi attorno attonito. Ti avvicini al pilastro di Noburo... e nel cemento esposto vedi il corpo di Dorokujin fuso ad esso.
</p>
<p>
  <b>Tu:</b> “E’ stata colpa mia?”
</p>
<p>
  <b>Dorokujin:</b> “No Isamu... Avrei dovuto spiegartelo. Istruirti. Invece ti ho lanciato nella mischia come una pedina senza valore, e per questo ti chiedo scusa. Per molti versi, sei stato un protettore migliore di me.”
</p>
<p>
  Aggrotti la fronte, la tua mano sfiora il suo corpo. E’ ancora caldo. E’ davvero lui.
</p>
<p>
  <b>Dorokujin:</b> “Lo faresti, Isamu? Proteggeresti questo luogo in mia vece?”
</p>
<p>
  Sgrani gli occhi e ti volti, come se ti aspettassi di trovarlo lì, ghignante, per ribattere a quella proposta. Ma trovi solo pulviscolo sospeso.
</p>
<p>
  <b>Tu:</b> “Io?! Ma cosa vai dicendo?”
</p>
<p>
  <b>Dorokujin:</b> “Ciò che restava di divino in me ora è disciolto nelle pareti di questo edificio. Non sono in grado di vegliare sui viaggiatori, non così. Questa magione ha bisogno di un Kami.”
</p>
<p>
  Abbassi lo sguardo al suolo incerto su cosa pensare, come comportarti. E’ così tanta responsabilità... c’è così tanto che ancora non sai.
</p>

    <p>
        Cosa fai?
        <button onclick="window.location.href='c5-15.html'">Accetti</button>
        <button onclick="window.location.href='c5-16.html'">Rifiuti</button>
    </p>
    <script>
        C5P10();
    </script>
</body>