<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 5</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
  Cerchi invano di riprendere il controllo del veicolo, ma per ogni spiritello che sbalzi via, altri due prendono il suo posto. E’ come combattere un formicaio, vieni sopraffatto dalla disparità numerica.
</p>
<p>
  Isamu: “Andatevene via! Via!”
</p>
<p>
  Vedi una curva a gomito in fondo alla via.
</p>
<p>
  Fai per mettere le mani sul volante, ma non riesci a raggiungerlo. Senti le tue braccia come immobilizzate, e un istante dopo vieni sbalzato fuori dal finestrino.
</p>
<p>
  Isamu: “AAAAAAH!”
</p>
<p>
  Non stai cadendo però, hai un atterraggio lento e gentile che ti adagia all’asfalto. Da lì riesci a vedere la tua Jazz continuare senza pilota e schiantarsi contro il guard rail. L’esplosione tinge l’aria di rosso e arancio.
</p>
<p>
  Ti copri la faccia con le braccia quando i detriti ti investono, ma sono poco piu che schegge e viti. Non hai idea di cosa sia successo. Degli spiritelli non c’è più traccia, vedi alcuni vecchi oggetti inanimati bruciare sulla carreggiata, ma non senti più voci e non ci sono più inseguimenti.
</p>
<p>
  Ti volti di scatto, ma non vedi nessuno intorno a te. Ti rimetti in piedi illeso, ma ancora continui a cercare. Che sia stato Dorokujin?
</p>
<p>
  Per quanto cerchi la risposta non arriva. Non puoi che essere grato a chiunque, o qualunque cosa, ti abbia salvato la vita. Sospiri ed esausto ti siedi sul guard rail in attesa che un ignaro passante ti aiuti a venire fuori da questo guaio.
</p>
<p>
  Cavolo, che fame... Non mangi da una vita.
</p>
<p>
  Apri gli occhi, una lama di luce filtra tra le persiane colpendoti in faccia. Stropicci le palpebre e lentamente metti a fuoco. Il tuo sguardo si posa sulla superficie ruvida del soffitto, del solito colore pallido che ogni mattina ti accompagna alla veglia.
</p>
<p>
  Ti volti nel letto. Hana ancora dorme. Le posi un bacio lieve sulla tempia, in punta di piedi esci dal letto e scendi per fare colazione. Hai ancora una mezzoretta prima che i ragazzi si sveglino.
</p>
<p>
  Riempi una ciotola di cereali con un po’ di latte freddo e ti siedi alla finestra, perso in lontani pensieri fra una cucchiaiata e l’altra. Vedi il sole albeggiare sullo skyline di Tokyo e di nuovo quella sensazione ti avvolge.
</p>
<p>
  E’ come un manto tiepido, un calore accogliente e dal sapore familiare che ogni tanto ti viene a trovare. Sorridi e cominci a raccontare della tua settimana, di ciò che il procedere della tua vita riserva ai tuoi giorni... e ti perdi a immaginare cosa essa riservi ai suoi.
</p>

    <h1>FINE</h1>
    <p>
        <button onclick="location.href='inizio.html'">Torna alla home</button>
    </p>
</body>
