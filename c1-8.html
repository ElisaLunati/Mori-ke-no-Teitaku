<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 1</title>
    <script src="codice.js"></script> 
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <p>
       Ridacchi e cominci ad accarezzare Fuku, facendogli teneri grattini dietro le orecchie e seguendo col palmo le forme arcuate che disegna con la schiena. Senti un suono profuso e vibrante provenire da lui mentre continua a ricoprirti i pantaloni di peli bianchi e neri.   
    </p>
    <p>
       Nessuno dei due riesce ad averne abbastanza, e prima che tu te ne renda conto l’orologio segna le otto spaccate. 
    </p>
    <p>
       Isamu: “Merda, sono in ritardo!”   
    </p>
    <p>
       Esci di fretta e corri giù dalle scale del condominio fino al parcheggio esterno, quasi gettandoti in auto nella fretta. Avvii il motore e t’immetti di corsa nel traffico, ma è troppo tardi: il formicaio di Tokyo s’è svegliato da tempo e la strada per il lavoro è un'unica, immensa fila di veicoli. 
    </p>
    <p>
      Arrivi con un quarto d’ora di ritardo.    
    </p>
    <p>
       La sede centrale della Honda svetta sulla tua testa come un tempio, le molte finestre quadrate riflettono le prime luci solari e donano al parcheggio un’aria suggestiva.  
    </p>
    <p>
       Parcheggi nell’area dedicata al personale sfilando tra mille modelli d’auto in vendita, che aspettano solo un’occasione di essere comprate.   
    </p>
    <p>
       Scendi dall’auto, prendi la valigetta, ti rassetti la cravatta, controlli l’orologio e sei pronto a una nuova giornata di lavoro. Avanzi a passo svelto sul vialetto in asfalto che dirige all’ufficio e una voce squillante ti penetra il cervello di prima mattina: è Matsuo, stravaccato sul fianco di un CR-V già alle prese con un cliente. 
    </p>
    <p>
       I suoi modi arroganti ti danno il voltastomaco, fatichi a capire come tanti clienti ne rimangano affascinati, ma ti sforzi di restare professionale e gli rivolgi un breve saluto.   
    </p>
    <p>
       Matsuo si volta e abbassa gli occhiali da sole sul volto, rivolgendoti un sorriso da schiaffi, e, a ben pensarci, anche da gomitate sui denti. 
    </p>
    <p>
       Matsuo: “Goto! Battiamo la fiacca?”    
    </p>
    <p>
       Matsuo ridacchia, stringe sbrigativamente la mano al cliente: 
    </p>
    <p>
       Matsuo: “Ci rivediamo fra due giorni signor Hiro. La aspetterò sulla soglia.”   
    </p>
    <p>
       Lo congeda con un inchino, e non manca di sventolare i fogli del contratto appena firmato in tua direzione, ghignando.  
    </p>
    <p>
        Cosa rispondi?
        <button onclick="risposta_c1v4();">“Me li presti? Ho un certo stimolo intestinale.”</button>
        <button onclick="risposta_c1v5();">“Bella cravatta, la macchia è un extra?”</button>
        <button onclick="risposta_c1v6();">Non dici niente</button>
    </p>
</body>
