<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 3</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
<p>
  Entrato nella dispensa trovi solo molte mensole crollate, qualche vecchia cipolla andata a male da decenni e alcuni vecchi vasi e anfore in un angolo umido della stanza, divorato dalla muffa.
</p>
<p>
  Deluso dall’inconcludenza della ricerca fai per tornare indietro, quando uno di quei vasi all’improvviso si muove.
</p>
<p>
  Guardingo arretri di un passo.
</p>
<p>
  Uno dei vasi si alza da terra, issandosi con braccine e gambette stecche che a stento lo reggono in piedi.
</p>
<p>
  <b>Spiritello del Sakè:</b> “Ciao!”
</p>
<p>
  Ti saluta con una vocetta stridula. Muove qualche passo verso di te, ma fatica a tenersi in equilibrio e il liquido che lo riempie fin quasi all’orlo casca un po’ sul pavimento.
</p>
<p>
  <b>Spiritello del Sakè:</b> ”Hai sete?”
</p>
<p>
  Ti guarda con occhi lucidi e speranzosi, impazienti di servirti da bere. Ha un’aria... innocua. Non ti eri mai fermato a riflettere sulla cosa, ma ora che ti tocchi il palato con la lingua ti rendi conto di non aver mai bevuto da quando sei arrivato.
</p>
<p>
  <b>Tu:</b> “In effetti...”
</p>
<p>
  Lo spiritello fa un saltello di gioia che fa colare altro liquido sul pavimento. Batte le mani entusiasta.
</p>
<p>
  <b>Spiritello del Sakè:</b> “Oh finalmente un ospite!”
</p>
<p>
  Zampetta goffamente fino a una mensola vicina, una delle poche non crollate e seppure sia quasi all’altezza del suolo fatica comunque a raggiungerla in altezza. Si sforza di afferrare una ciotolina e ci soffia per togliere la polvere.
</p>
<p>
  <b>Spiritello del Sakè:</b> “Io ho il sakè più buono di tutta la magione, vedrai!”
</p>
<p>
  Finisce di pulire la ciotola con la mano e te la porge. È ancora sporca e la cosa ti fa un po’ di ribrezzo, ma probabilmente con tutto quello che hai toccato è meglio che bere dalle tue mani.
</p>
<p>
  <b>Tu:</b> “Grazie...”
</p>
<p>
  Esiti un poco, poi immergi la ciotola nel foro sulla testa dello spiritello e bevi un sorso di sakè. Sgrani gli occhi. È il miglior sakè che tu abbia mai provato.
</p>
<p>
  <b>Tu:</b> “È buonissimo...”
</p>
<p>
  Gli occhi dello spiritello si illuminano a festa.
</p>
<p>
  <b>Spiritello del Sakè:</b> “Ah, che ospite educato! Piaceresti molto alla signora Yoshiyū. È sempre tanto gentile con noi spiritelli...”
</p>
<p>
  <b>Tu:</b> “La conosco.”
</p>
<p>
  Lo spiritello del sakè sorride con una sfumatura amara.
</p>
<p>
  <b>Spiritello del Sakè:</b> “È sempre tanto triste, poverina... Non se lo merita.”
</p>
<p>
  <b>Tu:</b> “Di cosa parli?”
</p>
<p>
  <b>Spiritello del Sakè:</b> “Tra gli spiritelli si dice che suo figlio sia morto in guerra e che lei non abbia retto la notizia. Non si è mai data pace, nemmeno da morta.”
</p>
<p>
  <b>Tu:</b> “Ora capisco...”
</p>
<p>
  Lo spiritello annuisce.
</p>
<p>
  <b>Spiritello del Sakè:</b> “Se la dovessi incontrare di nuovo, sii gentile con lei per favore. È un’anima buona.”
</p>

    <p>
        Cosa Rispondi?
        <button onclick="window.location.href='c3-10.html'">“Lo farò”</button>
        <button onclick="window.location.href='c3-10.html'">“Ci penserò”</button>
    </p>
</body>