<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 1</title>
    <script src="codice.js"></script>
</head>
<body>
    <div id="p4" style="display: none;">
        <p>
            Matsuo ride sonoramente e s’appoggia con entrambi i gomiti al tetto dell’auto. Dietro gli occhiali da sole il suo sguardo ti è oscuro, ma sei certo che è meglio così.  
        </p>
        <p>
            Matsuo: “Non allarmarti, è una naturale reazione alla paura. Quando avrò la promozione mi assicurerò che la carta igienica non ti manchi. E nemmeno i tamponi.”
        </p>
        <p>
            E se la ride di nuovo, come volesse far sapere a tutti nei dintorni che stia ridendo di te.
        </p>
    </div>
    <div id="p5" style="display: none;">
        <p>
           La domanda lascia Matsuo spiazzato, non puoi vedergli gli occhi, ma sei sicuro di averlo preso alla sprovvista. Lui s’allontana dalla macchina e controlla in un moto d’ansia la cravatta a righe verdi e gialle, trovando la macchia di cui parli e sfregandola veementemente cercando di farla sparire 
        </p>
        <p>
            Matsuo:  “Merda!”
        </p>
    </div>
    <div id="p6" style="display: none;">
        <p>
            Matsuo ti lancia un’occhiata saccente, tu ricambi con un’inflessibile faccia da poker. La vostra competizione, e il detestarsi reciproco, rimangono sottintesi in quei brevi silenzi.
        </p>
    </div>
    <div id="p7" style="display: none;">
        <p>
            Matsuo: “Ho pensato di farmi un regalo per la promozione.”
        </p>
        <p>
            Isamu: “Spero che la riprenderanno quando dovrai riportargliela.”
        </p>
        <p>
            Matsuo: “Non mi preoccupo.”
        </p>
    </div>
    <p>
       Sorpassi Matsuo e prosegui lungo il vialetto, entrando nella sede dall’entrata dei dipendenti. Attraversi un lungo corridoio bianco disseminato di porte d’uguale colore, il fiero logo della Honda affisso ad ogni parete.   
    </p>
    <p>
        Raggiungi una porta targata “48”, il numero del tuo ufficio, ed entri.
    </p>
    <p>
        Raggiungi la scrivania, sistemi la giacca sull’attaccapanni e la ventiquattrore sul piano in legno. Inspiri. Ti senti carico, anche oggi dovrai farti valere.   
    </p>
    <p>
        Ti siedi e inizi ad ordinare le carte, ma dopo pochi minuti vieni già interrotto. È una voce anziana e confortante, una voce amica che riconosci al volo.
    </p>
    <p>
        Takeshi: “Isamu! Come sta tuo padre?”  
    </p>
    <p>
        Alzi il naso dai documenti, e ti si para davanti un uomo oltre i sessanta, piuttosto paffuto, con un completo impeccabile e i pochi capelli rimasti ben tenuti in ordine con la lacca.
    </p>
    <p>
        Gli sorridi, ma riprendi il lavoro. 
    </p>
    <p>
        Isamu: “Non sopporta di essere in pensione.”
    </p>
    <p>
        Il signor Takeshi ridacchia, è la risata di un fumatore.  
    </p>
    <p>
        Takeshi: “Allora sta bene.”
    </p>
    <p>
        Ridacchi in risposta.  
    </p>
    <p>
        Takeshi: “Digli che l’ufficio non è più lo stesso da quando non c’è lui.”
    </p>
    <p>
       Isamu: “Lo farò.”   
    </p>
    <p>
       Takeshi annuisce una manciata di volte. 
    </p>
    <p>
        Prima che tu possa rispondere, i tuoi occhi cadono su una sagoma che spunta dagli stipiti della porta in fondo al corridoio. È il tuo capo, e guarda dritto verso di te.  
    </p>
    <p>
        Non è molto più anziano di te, dieci anni forse, non hai mai saputo la sua età, ma sfoggia già una pelata invidiabile. Qualcuno potrebbe insinuare che i baffi folti siano un meccanismo di compensazione.
    </p>
    <p>
        Capo: “Goto, nel mio ufficio.”  
    </p>
    <p>
        Subito dopo sparisce nel suo ufficio.
    </p>
    <p>
        Non sai bene come sentirti, se ansioso o eccitato. Che sia arrivato il tuo momento?Sei certo di non aver infranto alcuna regola, quindi quale altra ragione dovrebbe avere per convocarti?  
    </p>
    <p>
       Ti alzi e apri l’armadietto, controllando il tuo aspetto nello specchio attaccato all’anta in ferro. Ti sistemi brevemente i capelli e t’incammini, un piccolo sorriso s’accende sulle tue labbra, ma lo sguardo del signor Takeshi lo spegne all’istante. Che sappia già di cosa si tratta? 
    </p>
    <p>
       Entri nell’ufficio del tuo capo.   
    </p>
    <p>
       La stanza è grande quasi quanto l’ufficio che dividi con altri quattro, l’odore di pelle nuova e dopobarba riempie l’aria. La luce entra da un’ampia vetrata alle spalle della scrivania, un mare di documenti è appositamente collocato sugli scaffali diviso in raccoglitori colorati e targati.  
    </p>
    <p>
       È come guardare in faccia il tuo futuro, i dettagli eleganti, la segretaria personale...    
    </p>
    <p>
       Capo: “Buongiorno Goto, chiudi la porta per cortesia.” 
    </p>
    <p>
       Tu obbedisci e ti siedi di fronte a lui, equidistante fra di voi la targhetta dorata che recita “Tetsuo Okada, supervisione reparto vendite”. Il signor Okada è criptico come sempre, litico nella sua postura con gli avambracci sulla scrivania e le dita incrociate, il viso oscurato in controluce.    
    </p>
    <p>
       Isamu: “Signor Okada.” 
    </p>
    <p>
       Lo saluti con un inchino del capo.   
    </p>
    <p>
       Il signor Okada inclina leggermente la testa in avanti e un lieve sospiro rauco fugge dalle sue labbra, i suoi occhi s’incastrano nei tuoi. 
    </p>
    <p>
       Capo: “Abbiamo un problema, Goto.”   
    </p>
    <p>
      La tua espressione si fa scura e una fitta d’ansia ti risale le membra. Cosa mai puoi aver fatto? E la promozione? Speri che non sia messa a rischio. <br> Dopo un pesante silenzio il signor Okada apre un cassetto e ne estrae una manciata di carte che adagia sulla scrivania .  
    </p>
    <p>
       Capo: “È stato portato alla mia attenzione che negli ultimi 10 anni non hai mai usato i tuoi cinque giorni di ferie annui obbligatori.”   
    </p>
    <p>
       Vorresti sospirare di sollievo, ma ti sforzi di rimanere professionale. 
    </p>
    <p>
       Isamu: “L’azienda è la mia priorità, signore.”   
    </p>
    <p>
       Il signor Okada annuisce, la curva delle sue labbra fa increspare la pelliccia di baffi.  
    </p>
    <p>
      Capo: “E l’azienda te ne è grata, ma fra i giorni di malattia non presi e il resto hai un totale di 115 giorni di ferie inutilizzati. Se venisse fuori con il sindacato che non fai nemmeno le ferie obbligatorie rischiamo una causa per sfruttamento di lavoratori.”   
    </p>
    <p>
       Il tuo sollievo ha vita breve, inizi a capire dove la conversazione stia andando. 
    </p>
    <p>
       Il signor Okada apre un secondo cassetto e ti porge un depliant dalla grafica anni ‘80 che raffigura una confortevole villa b&b sperduta nel salubre verde di un bosco. Abbassi lo sguardo osservandola con timore.   
    </p>
    <p>
      Capo: “Consideralo un anticipo del tuo bonus di fine anno. L’azienda coprirà tutte le spese”  
    </p>
    <p>
        Cosa rispondi?
        <button onclick="risposta_c1v8();">“Non posso andarmene ora. La promozione...”</button>
        <button onclick="risposta_c1v9();">“Forse una vacanza mi farebbe bene...”</button>
    </p>
    <script>
        C1P10();
    </script>
</body>