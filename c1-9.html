<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 1</title>
    <script src="codice.js"></script>
</head>
<body>
    <p>
        Ti alzi in piedi resistendo alla tentazione di coccolare il gatto e metti mano al pomello della porta. Senti un certo senso di colpa nel lasciarlo lì, specialmente ora che le sue strusciate s’intensificano nel disperato tentativo di ottenere qualche attenzione prima della tua partenza.  
    </p>
    <p>
       “Mi dispiace principino, più tardi.” 
    </p>
    <p>
        Lo rassicuri, ma lui non sembra affatto felice. 
    </p>
    <p>
       Scendi le scale del condominio e trovi la macchina nel parcheggio di fronte all’edificio. Accendi il motore e ti immetti nel traffico con un buon anticipo, la città è ancora dormiente e il tragitto è calmo e tranquillo.  
    </p>
    <p>
       Arrivi al lavoro in perfetto orario. 
    </p>
    <p>
       La sede centrale della Honda svetta sulla tua testa come un tempio, le molte finestre quadrate riflettono le prime luci solari e donano al parcheggio un’aria suggestiva.  
    </p>
    <p>
       Parcheggi nell’area dedicata al personale sfilando tra mille modelli d’auto in vendita, che aspettano solo un’occasione di lasciare il nido e qualcuno in grado di facilitare il processo. 
    </p>
    <p>
       Scendi dall’auto, prendi la valigetta, ti rassetti la cravatta e sei pronto a una nuova giornata di lavoro. Ma nemmeno il tempo di raggiungere l’ufficio, ed ecco Matsuo scendere da una Civic nuova di zecca con indosso un raccapricciante completo arancione. 
    </p>
    <p>
        Il suo sguardo dardeggia nel tuo.
    </p>
    <p>
        Cosa dici?
        <button onclick="risposta_c1v6();">Non dici niente</button>
        <button onclick="risposta_c1v7();">“Macchina nuova?”</button>
    </p>
</body>