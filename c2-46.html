<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 2</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
   <div id="p30" style="display: none;">
        <p>
          Mentre scendi le scale un suono familiare raggiunge le tue orecchie, ovattato dalle pareti della magione: una nenia, lenta e malinconica. Non riconosci le parole, ma hai l’impressione di ricordarla dai tempi della tua infanzia... somiglia a quelle che ti cantava tua madre.
  
        </p>
        <p>
         Senti i tuoi peli rizzarsi sulle braccia, non ne capisci del tutto il motivo, ma sei nervoso. Per quanto dolce quel canto ti inquieta nel profondo, eppure ti attira a sé come il canto di una sirena.

        </p>
        <p>
         Ripercorri il corridoio fino a uscire dall’edificio, è come se ti tenesse per mano. Percorri il giardino attorno alla casa e superato l’angolo della casa ottieni piena visuale dello stagno: è largo sette o otto metri, lungo la metà, e una popolazione fiorente di carpe koi nuota sinuosamente sotto il pelo. 
        </p>
    </div>
    <p>
       Appena entrato nel giardino, dal lato opposto in cui ti trovi noti una donna inginocchiata a terra, china sullo specchio d’acqua con una mano semi immersa, come cercasse di accarezzare i pesci.
   
    </p>
    <p>
        Non riesci a distinguerne i lineamenti, i lunghi capelli neri le cadono sul volto e l’ampio kimono bianco, la cui coda è sparsa sull’erba, rende difficile coglierne l’età. Hai trovato la fonte della nenia. 

    </p>
    <p>
       Dovresti essere sollevato di aver trovato qualcuno, eppure hai la sensazione che qualcosa non torni. Qualcosa dentro di te, di istintivo, ti mette in guardia.
   
    </p>
    <p>
       Malgrado tu non ti sia ancora avvicinato la donna si volta a guardarti. Gli attimi di silenzio ti sembrano ore, la vedi inclinare la testa come faticasse a metterti a fuoco.
    </p>
    <p>
        I suoi lugubri occhi, completamente neri, s’accendono di un barlume vitale, di una gioia sfumata che a stento risalta sul viso smunto.
   
    </p>
    <p>
       <b>Donna:</b> “Sei tu...”
 
    </p>
    <p>
       La sua voce ha un suono dolce, sollevato persino. La donna si porta lentamente in piedi e si avvicina senza un suono, salvo il fruscio dei capelli nel vento e del kimono nell’erba alta. I suoi passi sono del tutto inudibili.
   
    </p>
    <p>
       Si avvicina sempre più a te, allargando le braccia come se volesse abbracciarti. Le maniche calano lungo gli avambracci mettendone in mostra la natura cadaverica. 
    </p>
    <p>
        Cosa fai?
        <button onclick="risposta_c2p46();">Accetti l’abbraccio</button>
        <button onclick="window.location.href='c2-52.html'">Ti scansi spaventato</button>
        <button onclick="window.location.href='c2-52.html'">Ti scansi confuso</button>
    </p>
    <script>
      C2P46();
    </script>
</body>