<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 4</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="pX" style="display: none;">
        <p>
  Kyōrinrin sospira.
</p>
<p>
  Kyōrinrin: “E’ un’effigie sssacra... noi sssiamo sssspiriti maligni. Devo davvero ssspiegarlo?”
</p>
<p>
  Abbassi lo sguardo sentendoti stupido per averlo chiesto
</p>

    </div>
<p>
  Noburo mugugna sonoramente valutando l’idea.
</p>
<p>
  Noburo: “ Per farlo dovrei consentirgli di trovarmi... Se venissi sconfitto prima che l’umano rompa la statua, o Isamu ci tradisse, sarebbe una fine per me e per tutti voi.”
</p>
<p>
  Kyōrinrin e Yoshiyū si guardano a vicenda, poi guardano te. Deglutisci. Poi Yoshiyū fa un passo avanti verso il centro della stanza.
</p>
<p>
  Yoshiyū: “Io mi fido di lui. E’ una brava persona.”
</p>
<p>
  La donna ti guarda negli occhi e ti sorride. Kyōrinrin rotea gli occhi disgustato dai suoi modi dolci, ma striscia un po’ avanti a sua volta e sbuffa.
</p>
<p>
  Kyōrinrin: “Io credo che farà quel che gli chiederemo.”
</p>
<p>
  Noburo: “Credete tanto in quest’umano da affidargli la vostra stessa esistenza?”
</p>
<p>
  Yoshiyū annuisce senza esitazione.
</p>
<p>
  Kyōrinrin: “Credo che non avremo mai più un’occasssione cosssì ghiotta.”
</p>
<p>
  La casa trema al lungo grugnito di Noburu. Ha un suono antico e severo, ma non ti arriva come una minaccia.
</p>
<p>
  Noburo: “Così sia allora.”
</p>
<p>
  Il pulviscolo sospeso a mezzaria fa sembrare che nella stanza si sia alzata la nebbia.
</p>
<p>
  Noburo: “Dì al tuo Kami di raggiungerti nella mensa. Lì è concentrato il mio potere, saprò trattenerlo per qualche minuto.”
</p>
<p>
  Isamu: “Ne basterà uno.”
</p>
<p>
  Senti gli occhi di Noburo pesarti addosso, anche se non li puoi vedere.
</p>
<p>
  Noburo: “Tieniti pronto a fare la tua parte.”
</p>
<p>
  Isamu: “Non vi deluderò.”
</p>
<p>
  Noburo: “Yoshiyū, Kyōrinrin, voi lo assisterete nella fuga. Fate in modo che Dorokujin non lo possa inseguire.”
</p>
<p>
  Entrambi annuiscono. L’atmosfera si fa tesa e concentrata nella sala, tutti sanno che uno scontro decisivo è all’orizzonte, e nessuno sa come andrà a finire. Ma è una battaglia che vale la pena combattere.
</p>
<p>
  Raggiungi la soglia della mensa. Ti guardi attorno nervosamente, non riesci a nascondere una certa curiosità di dove in quella stanza possa trovarsi il corpo di Noburo, ma il più delle tue angosce è rivolto altrove. Stai per sfidare un dio. Non riesci a restare fermo ed esiti a chiamare Dorokujin, sapere che Noburo ti stia osservando e ti veda tentennare non fa che peggiorare la situazione. Il silenzio ti pesa addosso come un macigno. Chiudi gli occhi e ti sforzi di regolarizzare il tuo respiro. Inspiri... espiri.
</p>
<p>
  Isamu: “Dorokujin! L’ho trovato!”
</p>
<p>
  Gridi al soffitto. D’improvviso l’aria si fa densa.
</p>
<p>
  Dorokujin: “Isamu. Ne sei sicuro?”
</p>
<p>
  Isamu: “Sì, è in questa stanza.”
</p>
<p>
  Dorokujin: “Ottimo lavoro. Dimmi dove, lo distruggerò in un colpo solo.”
</p>

    <p>
        Cosa rispondi?
        <button onclick="risposta_c4v2();">“E’ nella parete”</button>
        <button onclick="risposta_c4v3();">“E’ nel pavimento”</button>
    </p>
    <script>
        C4P38();
    </script>
</body>