<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 4</title>
    <script src="codice.js"></script>
    <link rel="stylesheet" href="css.css"> <!-- Ti ho aggiunto la linea per collegare il foglio CSS -->

    <!-- QUI C'E' IL COLLEGAMENTO AL FONT GOOGLE PER IL TITOLO Dovrebbe essere solo per la pagina Index.html -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Merienda:wght@300..900&family=Montserrat:ital,wght@0,100..900;1,100..900&family=Protest+Revolution&display=swap" rel="stylesheet">
</head>
<body>
    <div id="p5" style="display: none;">
        <p>
  Isamu: “Sei stato tu a salvarmi, vero?”
</p>
<p>
  Kyōrinrin ti sibila contro.
</p>
<p>
  Kyōrinrin: “Non farti ssstrane idee, ho sssalvato l’operazzzione. Kyōrinrin il sssapiente non sssi sssacrifica per un misssero esssere umano.”
</p>
<p>
  Sbuffi e gli sorridi ugualmente.
</p>
<p>
  Isamu: “Beh, ti devo la vita. Grazie.”
</p>
<p>
  Kyōrinrin accartoccia il muso e fa una smorfia disgustata.
</p>

    </div>
    <div id="p6" style="display: none;">
        <p>
  Kyōrinrin sbuffa.
</p>
<p>
  Kyōrinrin: “Sssta bene.”
</p>
<p>
  Yoshiyū: “Noburo è legato alla casa, non può uscire. Ci aspetta dentro.”
</p>


    </div>
<p>
  Sospiri di sollievo. Ti senti finalmente leggero, il che di per sé ti fa ridacchiare. Sei rincuorato di aver esiliato una divinità e di addentrarti in un rudere abbandonato insieme a tre spiriti maligni. Se qualcuno ti avesse raccontato che sarebbe successo non gli avresti creduto.
</p>
<p>
  Yoshiyū ti si affianca e ti dà una lieve spinta giocosa col fianco, distraendoti dai tuoi pensieri.
</p>
<p>
  Yoshiyū: “Sei stato molto coraggioso.”
</p>
<p>
  Sorridi.
</p>
<p>
  Isamu: “Non direi...”
</p>
<p>
  Yoshiyū ridacchia.
</p>
<p>
  Yoshiyū: “Beh, ci hai liberati. Te ne saremo per sempre grati.”
</p>
<p>
  Kyōrinrin: “Parla per te. Per quanto mi riguarda io vi ho liberati, lui ha sssolo rotto un sssassso.”
</p>
<p>
  Sia tu che Yoshiyū sbuffate divertiti. Vi addentrate nella magione per incontrare Noburo.
</p>
<p>
  Percorrete il corridoio sfondato e bruciato in più punti fino arrivare alla mensa, col pavimento ridotto a un cratere e varie pareti sfondate. Trovate Noburo seduto su un ammasso di detriti con aria esausta, non riesci a capire se sia ferito, ma è chiaro che abbia perso l’imponenza della sua prima apparizione.
</p>
<p>
  Noburo: “Umano...”
</p>
<p>
  Fai un breve inchino con la testa.
</p>
<p>
  Noburo: “Hai tenuto fede al patto. Ti meriti il nostro rispetto, e la nostra gratitudine.”
</p>
<p>
  In questo momento non sembra più che la casa parli, è solo una creatura, potente, corrotta, ma in fondo non molto diversa da te. L’immagine che ti eri fatta di lui era molto diversa.
</p>
<p>
  Isamu: “Sono io a dover ringraziare voi, ora potrò finalmente tornare a casa.”
</p>
<p>
  Noburo si sforza di mettersi in piedi e annuisce.
</p>
<p>
  Noburo: “E’ giusto. Lascia che ti accompagni alla porta.”
</p>
<p>
  Kyōrinrin: “Io resssto qui. Non ssstrissscerò avanti e indietro di nuovo.”
</p>
<p>
  Kyōrinrin si divincola da Yoshiyū and striscia fino alla sola sedia sopravvissuta alla battaglia. Tu sorridi.
</p>
<p>
  Isamu: “Non preoccuparti. Allora addio, Kyōrinrin”
</p>
<p>
  Kyōrinrin: “Sì, sì... sbrigati ad andartene.”
</p>
<p>
  Yoshiyū e Noburo ti accompagnano fino all’uscio.
</p>
<p>
  Noburo: “Addio umano. Ricorderemo ciò che hai fatto per noi.”
</p>
<p>
  Isamu: “E io ciò che avete fatto per me.”
</p>
<p>
  Noburo libera un basso, lungo mugugno e lentamente svanisce, la sua energia penetra le pareti della casa fino a sparire del tutto.
</p>
<p>
  Yoshiyū ti prende per mano e ti accompagna fino al cancello. Si ferma sulla soglia e stringe anche l’altra tua mano, sorridendoti con occhi così tristi da tagliarti il fiato.
</p>
<p>
  Yoshiyū: “Tornerai a trovarci, vero?”
</p>
<p>
  Isamu: “Sicura che a Kyōrinrin e Noburo andrebbe bene?”
</p>
<p>
  Yoshiyū: “Farò in modo che vada bene.”
</p>
<p>
  Isamu: “Allora ritornerò.”
</p>
<p>
  Yoshiyū si morde un labbro sforzandosi di continuare a sorridere, ma non riesce a trattenere le lacrime.
</p>
<p>
  Yoshiyū Kyōrinrin: “A presto allora, Isamu.”
</p>
<p>
  Non riesci a restare impassibile, anche i tuoi occhi si fanno lucidi.
</p>
<p>
  Isamu: “A presto Yoshiyū.”
</p>


    <h1>FINE CAPITOLO 4</h1>
    <p>
        Cosa vuoi fare?
        <button onclick="window.location.href='c5-6.html'">Vai al capitolo 5</button>
    </p>
    <script>
        C4P41();
        salvaVariabile('c5v1', 1);
    </script>
</body>
