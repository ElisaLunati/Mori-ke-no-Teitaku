<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Mori-ke no Teitaku, Capitolo 1</title>
    <script src="codice.js"></script>
</head>
<body>
    <div id="p1" style="display: none;">
        <p>
            Tuo padre tira su con il naso, senza mai staccare gli occhi dal televisore. Non sembra sia particolarmente intrigato dalla conversazione. 
        </p>
        <p>
            Padre: “Non è scienza nucleare, appena avrai la promozione le donne arriveranno da sole.” 
        </p>
        <p>
            Sospiri, scrollando le spalle.
        </p>
        <p>
            Isamu: “Speriamo tu abbia ragione.”
        </p>
    </div>
    <div id="p2" style="display: none;">
        <p>
            Tuo padre grugnisce e con movenze rigide torna rivolto alla poltrona, si appoggia ai braccioli e mentre lentamente si cala sul cuscino consumato borbotta.
        </p>
        <p>
            Padre: “Finalmente sento qualcosa di sensato.”
        </p>
    </div>
    <div id="p3" style="display: none;">
        <p>
            Ti avvii verso la cucina, nonostante l’età considerevole del mobilio si tratta di un open space, e mentre armeggi con le mensole, le pentole e le stoviglie puoi liberamente controllare tuo padre. Di tanto in tanto ti sfugge un occhio sul televisore, talvolta sul suo viso, come cercassi segni d’infelicità. Ma sai che anche in caso ci fossero, non li troveresti.
        </p>
        <p>
            Sistemi il riso bollito in una ciotola e le aringhe arrostite su un piccolo piatto, accostandole alla bene e meglio senza troppa cura per l’aspetto del piatto. Porti tutto in tavola, controlli se per caso ti sia macchiato la camicia, e felice di constatare il contrario chiami ad alta voce:
        </p>
        <p>
            Isamu: “È pronto!”
        </p>
        <p>
            Tuo padre si volta a guardarti, e fra grugniti e sospiri si solleva dalla poltrona trascinandosi in cucina. Si tiene la schiena, ma rifiuta orgogliosamente di lamentarsi degli acciacchi dell’età. Si mette a sedere di fronte a te e raccoglie le bacchette in legno lucido.
        </p>
        <p>
            Padre: “Allora, sai già quando avrai l’aumento?”
        </p>
        <p>
            Porti con le bacchette una piccola porzione di riso alla tua bocca, e dopo aver ingoiato rispondi “Presto, ho Matsuo alle calcagna, ma non ha speranze. Ho agganciato un pesce grosso.”
        </p>
        <p>
            Tuo padre ti lancia un’occhiata sghemba e un ghigno smaliziato, quasi maligno, ma è chiaramente pieno d’orgoglio. 
        </p>
        <p>
            Padre: “Per forza, sei un Goto. Ricorda…” <br> Isamu: “Lo so. “Solo i perdenti mollano”...”
        </p>
        <p>
            Il sorriso storto di tuo padre s’allarga mostrando i denti dalla corona ingiallita, e annuisce con vigore. 
        </p>
        <p>
            Padre: “E i vincenti vincono.” <br>
            Isamu: “E io vincerò.”
        </p>
        <p>
            Padre: “Ti conviene, o vorrà dire che non ti ho proprio insegnato niente.”
        </p>
        <p>
            Il suo sguardo si alza dal tavolo e rimane a fissare un punto lontano della parete con invidiosa nostalgia.
        </p>
        <p>
            Padre: “Alla tua età se potevo lavoravo anche la notte. Dio, cosa non darei per poterci tornare, detesto passare la giornata a cacare e grattarmi l’ombelico.”
        </p>
        <p>
            Isamu: “Papà, ti sei meritato la pensione, goditela e basta.”
        </p>
        <p>
            Tuo padre agita una mano in aria come a smentire un’assurdità, ma risponde solo con bassi versi e grugniti di cui è impossibile cogliere il senso.
        </p>
        <p>
            La conversazione sfuma ed entrambi finite di fare colazione. 
        </p>
    </div>
    <p>
        Ti alzi dal tavolo e sparecchi per entrambi, lavi rapidamente i piatti, li metti ad asciugare e dai un’occhiata in giro per assicurarti che non manchi altro da fare.
    </p>
    <p>
        Non trovando niente che richieda la tua attenzione, recuperi la giacca e ti avvii alla porta. Tuo padre ti richiama a voce alta.
    </p>
    <p>
        Padre: “Ricordati di passare al tempio quando torni. Se vuoi la promozione conviene che tu piaccia ai Kami!”
    </p>
    <p>
        Sospiri e ti volti a guardarlo, faticando a mantenere un’espressione neutrale di fronte a una raccomandazione simile. 
    </p>
    <p>
        Isamu: “La promozione non cadrà dal cielo papà.”
    </p>
    <p>
        Chiudi gli occhi con profonda pazienza e sospiri di nuovo, arrendendoti all’idea.
    </p>
    <p>
        Isamu: “Va bene…”
    </p>
    <p>
        Padre: “E già che ci sei, passa da quella nuova pasticceria all’angolo e prendi qualche chinsuko.”
    </p>
    <p>
        Isamu: “Va bene, a stasera.”
    </p>
    <p>
        Padre: “Torna vincitore.”
    </p>
    <p>
        Ti chini a mettere le scarpe e fai per uscire, quando il tuo gatto sguscia fuori da un anfratto tra gli armadi del corridoio e ti sfila accanto, stiracchiandosi e strusciandosi sulle tue gambe.

    </p>
    <p>
      Non riesci a trattenere un sorriso.  
    </p>
    <p>
        Isamu: “Fuku ti adoro, ma devo andare al lavoro.” 
    </p>
    <p>
       Nonostante il tuo tentativo, lui insiste nello strusciarsi.  
    </p>
    <p>
        
    </p>
    <p>
        Accarezzi Fuku?
        <button onclick="accarezzi_gatto();">Lo accarezzi</button>
        <button onclick="window.location.href='c1-9.html'">Non lo accarezzi</button>
    </p>
    <script>
        C1P7();
    </script>
</body>